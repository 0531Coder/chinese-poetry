[
  {
    "author": "韩绛", 
    "content": "嵩峤云高，洛川波暖。\n举头乔木森无断。\n□□□雨绝风尘，小桥频过春渠满。\n□□离宫，□棱斗焕。\n万家罗绮多游伴。\n□□□□自风□，□□是处喧弦管。", 
    "rhythmic": "踏莎行"
  }, 
  {
    "author": "李师中", 
    "content": "子规啼破城楼月。\n画船晓载笙歌发。\n两岸荔枝红。\n万家烟雨中。\n佳人相对泣。\n泪下罗衣湿。\n从此信音稀。\n岭南无雁飞。", 
    "rhythmic": "菩萨蛮"
  }, 
  {
    "author": "蔡挺", 
    "content": "霜天清晓。\n望紫塞古垒，寒云衰草。\n汗马嘶风，边鸿翻月，垅上铁衣寒早。\n剑歌骑曲悲壮，尽道君恩难报。\n塞垣乐，尽双锦带，山西年少。\n谈笑。\n刁斗静。\n烽火一把，常送平安耗。\n圣主忧边，威灵遐布，骄虏且宽天讨。\n岁华向晚愁思，谁念玉关人老。\n太平也，且欢娱，不惜金尊频倒。", 
    "rhythmic": "喜迁莺"
  }, 
  {
    "author": "王益柔", 
    "content": "秋云朔吹晓徘徊。\n雪照楼台。\n梁王宴召有邹枚。\n相如独逞雄才。\n明烛薰炉香暖，深劝金杯。", 
    "rhythmic": "喜长新"
  }, 
  {
    "author": "韩维", 
    "content": "早岁相期林下，高年同在尊前。\n风花绣舞乍晴天。\n绿蚁新浮酒面。\n身外虚名电转，人间急景梭传。\n当筵莫惜听朱弦。\n一品归来强健。", 
    "rhythmic": "西江月"
  }, 
  {
    "author": "韩维", 
    "content": "归雁低空，游蜂趁暖。\n凭高目向西云断。\n具茨山外夕阳多，展江亭下春波满。\n双桂情深，千花明焕。\n良辰谁是同游伴。\n辛夷花谢早梅开。\n应须次第调弦管。", 
    "rhythmic": "踏莎行"
  }, 
  {
    "author": "韩维", 
    "content": "和风动□。\n□□新年□入手。\n世事尘□。\n□□□情近酒□。\n水开湖□。\n□□笙歌波面起。\n相与排□。\n□□□胜特地□。", 
    "rhythmic": "减字木兰花"
  }, 
  {
    "author": "韩维", 
    "content": "饱食日□□。\n□上危亭。\n东风昨夜入□□。\n□□雪晴云□□，□遍银屏。\n回首叹劳生。\n□鼎相承。\n皇恩早晚□□□。\n□□陂边垂钓手，不负幽情。", 
    "rhythmic": "浪淘沙"
  }, 
  {
    "author": "韩维", 
    "content": "夜来风横雨飞狂，满地闲花衰草。\n燕子渐归春悄。\n帘幕垂清晓。\n天将佳景与闲人，美酒宁嫌华皓。", 
    "rhythmic": "胡捣练令・胡捣练"
  }, 
  {
    "author": "韩维", 
    "content": "", 
    "rhythmic": "失调名"
  }, 
  {
    "author": "韩维", 
    "content": "", 
    "rhythmic": "失调名"
  }, 
  {
    "author": "曾巩", 
    "content": "暮冬天地闭，正柔木冻折，瑞雪飘飞。\n对景见南山，岭梅露、几点清雅容姿。\n丹染萼、玉缀枝。\n又岂是、一阳有私。\n大抵是、化工独许，使占却先时。\n霜威莫苦凌持。\n此花根性，想群卉争知。\n贵用在和羹，三春里、不管绿是红非。\n攀赏处、宜酒卮。", 
    "rhythmic": "赏南枝"
  }, 
  {
    "author": "司马光", 
    "content": "渔舟容易入春山。\n仙家日月闲。\n绮窗纱幌映朱颜。\n相逢醉梦间。\n松露冷，海霞殷。\n匆匆整棹还。\n落花寂寂水潺潺。\n重寻此路难。", 
    "rhythmic": "阮郎归"
  }, 
  {
    "author": "司马光", 
    "content": "宝髻松松挽就，铅华淡淡妆成。\n青烟翠雾罩轻盈。\n飞絮游丝无定。\n相见争如不见，有情何似无情。\n笙歌散後酒初醒。\n深院月斜人静。", 
    "rhythmic": "西江月"
  }, 
  {
    "author": "司马光", 
    "content": "红日迟迟，虚廊转影，槐阴迤逦西斜。\n彩笔工夫，难状晚景烟霞。\n蝶尚不知春去，漫绕幽砌寻花。\n奈猛风过後，纵有残红，飞向谁家。\n始知青鬓无价，叹飘零官路，荏苒年华。\n今日笙歌丛里，特地咨嗟。", 
    "rhythmic": "锦堂春・锦堂春慢"
  }, 
  {
    "author": "苏氏", 
    "content": "一夜东风穿绣户，融融暖应佳时。\n春来何处最先知。\n平明堤上柳。\n染遍郁金枝。\n姊妹嬉游时节近，今朝应怨来迟。\n凭谁说与到家期。\n玉钗头上胜，留待远人归。", 
    "rhythmic": "临江仙"
  }, 
  {
    "author": "苏氏", 
    "content": "小阑干，深院宇。\n依旧当时别处。\n朱户锁，玉楼空。\n一帘霜日红。\n弄珠江，何处是，望断碧云无际。\n凝泪眼，出重城。\n隔溪羌笛声。", 
    "rhythmic": "更漏子"
  }, 
  {
    "author": "苏氏", 
    "content": "星移斗转，玉蟾西下，渐觉东郊向晓。\n马嘶人语隔霜林，望千里、长安古道。\n珠宫姊妹，相逢方信，别後十分瘦了。\n上林归去正花时，争奈向、花前又老。", 
    "rhythmic": "鹊桥仙"
  }, 
  {
    "author": "苏氏", 
    "content": "孤馆深沈，晓寒天气。\n解鞍独自阑干倚。\n暗香浮动月黄昏，落梅风送沾衣袂。\n待写红笺，凭谁与寄。\n先教觅取嬉游地。\n到家正是早春时，小桃花下拼沈醉。", 
    "rhythmic": "踏莎行"
  }, 
  {
    "author": "刘敞", 
    "content": "小山丛桂。\n最有留人意。\n拂叶攀花无限思。\n雨湿浓香满袂。\n别来过了秋光。\n翠帘昨夜新霜。\n多少月宫闲地，娥与借微芳。", 
    "rhythmic": "清平乐"
  }, 
  {
    "author": "刘敞", 
    "content": "蜡炬高高，龙烟细细。\n玉楼十二门初闭。\n疏帘不卷水晶寒，小屏半掩琉璃翠。\n桃叶新声，榴花美味。\n南山宾客东山妓。\n利名不肯放人闲，忙中偷取工夫醉。", 
    "rhythmic": "踏莎行"
  }, 
  {
    "author": "王", 
    "content": "忆玉清景，繁盛极当时。\n千古事难追。\n汉家别庙秋风起，空出奉宸衣。\n三山浮海日晖晖。", 
    "rhythmic": "导引"
  }, 
  {
    "author": "王", 
    "content": "玉宸朝晚，忽掩赭黄衣。\n愁雾锁金扉。\n蓬莱待得仙丹至，人世已成非。\n龙轩天仗转西畿。", 
    "rhythmic": "发引"
  }, 
  {
    "author": "王", 
    "content": "上林春晚，曾是奉宸游。\n水殿戏龙舟。\n玉箫吹断催仙驭，一去隔千秋。\n游人重到曲江头。", 
    "rhythmic": "发引"
  }, 
  {
    "author": "韩缜", 
    "content": "锁离愁，连绵无际，来时陌上初熏。\n绣帏人念远，暗垂珠泪，泣送征轮。\n长亭长在眼，更重重、远水孤云。\n但望极楼高，尽日目断王孙。\n消魂。\n池塘别後，曾行处、绿妒轻裙。\n恁时携素手，乱花飞絮里，缓步香。", 
    "rhythmic": "凤箫吟・芳草"
  }, 
  {
    "author": "韩缜姬", 
    "content": "香作风光浓著露。\n正恁双栖，又遣分飞去。\n密诉东君应不许。\n泪波一洒奴衷素。", 
    "rhythmic": "蝶恋花"
  }, 
  {
    "author": "裴湘", 
    "content": "雁塞说并门。\n郡枕西汾。\n山形高下远相吞。\n古寺楼台依碧嶂，烟景遥分。\n晋庙锁溪云。\n箫鼓仍存。\n牛羊斜日自归村。\n惟有故城禾黍地，前事消魂。", 
    "rhythmic": "浪淘沙"
  }, 
  {
    "author": "裴湘", 
    "content": "万国仰神京。\n礼乐纵横。\n葱葱佳气锁龙城。\n日御明堂天子圣，朝会簪缨。\n九陌六街平。\n万国充盈。\n青楼弦管酒如渑。\n别有隋堤烟柳暮，千古含情。", 
    "rhythmic": "浪淘沙"
  }, 
  {
    "author": "阮逸女", 
    "content": "仙苑春浓，小桃开，枝枝已堪攀折。\n乍雨乍晴，轻暖轻寒，渐近赏花时节。\n柳摇台榭东风软，帘栊静、幽禽调舌。\n断魂远、闲寻翠径，顿成愁结。\n此恨无人共说。\n还立尽黄昏，寸心空切。\n强整绣衾，独掩朱扉，簟枕为谁铺设。", 
    "rhythmic": "花心动"
  }, 
  {
    "author": "滕甫", 
    "content": "叶底无风池面静。\n掬水佳人，拍破青铜镜。\n残月朦胧花弄影。\n新梳斜插乌云鬓。\n拍索闷怀添酒兴。\n旋撷园蔬，随分成盘。\n说与翠微休急性。\n功名富贵皆前定。", 
    "rhythmic": "蝶恋花"
  }, 
  {
    "author": "滕甫", 
    "content": "昼永无人深院静。\n一枕春醒，犹未临镜。\n帘卷新蟾光射影。\n速忙掠起蓬松鬓。\n对景沈吟嗟没兴。\n薄不来，空把杯盘。\n休道妇人多水性。\n今宵独自言无定。", 
    "rhythmic": "蝶恋花"
  }, 
  {
    "author": "王安石", 
    "content": "登临送目。\n正故国晚秋，天气初肃。\n千里澄江似练，翠峰如簇。\n归帆去棹残阳里，背西风、酒旗斜矗。\n彩舟云淡，星河鹭起，画图难足。\n念往昔、繁华竞逐。\n叹门外楼头，悲恨相续。\n千古凭高，对此漫嗟荣辱。\n六朝旧事随流水，但寒烟、芳草凝绿。\n至今商女，时时犹唱，後庭遗曲。", 
    "rhythmic": "桂枝香"
  }, 
  {
    "author": "王安石", 
    "content": "折得一枝香在手。\n人间应未有。", 
    "rhythmic": "甘露歌"
  }, 
  {
    "author": "王安石", 
    "content": "尽日含毫难比兴。\n都无色可并。", 
    "rhythmic": "甘露歌"
  }, 
  {
    "author": "王安石", 
    "content": "天寒日暮山谷里。\n的砾愁成水。", 
    "rhythmic": "甘露歌"
  }, 
  {
    "author": "王安石", 
    "content": "数家茅屋闲临水。\n单衫短帽垂杨里。\n今日是何朝。\n看予度石桥。\n梢梢新月偃。\n午醉醒来晚。\n何物最关情。\n黄鹂三两声。", 
    "rhythmic": "菩萨蛮"
  }, 
  {
    "author": "王安石", 
    "content": "灯火已收正月半。\n山南山北花撩乱。\n闻说亭新水漫。\n骑款段。\n穿云入坞寻游伴。\n却拂僧床褰素幔。\n千岩万壑春风暖。\n一弄松声悲急管。\n吹梦断。\n西看窗日犹嫌短。", 
    "rhythmic": "渔家傲"
  }, 
  {
    "author": "王安石", 
    "content": "平岸小桥千嶂抱。\n柔蓝一水萦花草。\n茅屋数间窗窈窕。\n尘不到。\n时时自有春风扫。\n午枕觉来闻语鸟。\n眠似听朝鸡早。\n忽忆故人今总老。\n贪梦好。\n茫然忘了邯郸道。", 
    "rhythmic": "渔家傲"
  }, 
  {
    "author": "王安石", 
    "content": "孜孜。\n向无明里、强作窠窟。\n浮名浮利何济，堪留恋处，轮回仓猝。\n幸有明空妙觉，可弹指超出。\n缘底事、抛了全潮，认一浮沤作瀛渤。\n本源自性天真佛。\n祗些些、妄想中埋没。\n贪他眼花阳艳，谁信道、本来无物。\n一旦茫然，终被阎罗老子相屈。\n便纵有、千种机筹，怎免伊唐突。", 
    "rhythmic": "雨霖铃"
  }, 
  {
    "author": "王安石", 
    "content": "云垂平野。\n掩映竹篱茅舍。\n阒寂幽居实潇洒。\n是处绿娇红冶。\n丈夫运用堂堂。\n且莫五角六张。\n若有一卮芳酒，逍遥自在无妨。", 
    "rhythmic": "清平乐"
  }, 
  {
    "author": "王安石", 
    "content": "百亩中庭半是苔。\n门前白道水萦回。\n爱闲能有几人来。\n小院回廊春寂寂，山桃溪杏两三栽。\n为谁零落为谁开。", 
    "rhythmic": "浣溪沙"
  }, 
  {
    "author": "王安石", 
    "content": "常时黄色见眉间。\n松桂我同攀。\n每言天上辛苦，不肯饵金丹。\n怜水静，爱云闲。\n便忘还。\n高歌一曲，岩谷迤逦，宛似商山。", 
    "rhythmic": "诉衷情"
  }, 
  {
    "author": "王安石", 
    "content": "练巾藜杖白云间。\n有兴即跻攀。\n追思往昔如梦，华毂也曾丹。\n尘自扰，性长闲。\n更无还。\n达如周召，穷似丘轲，祗个山山。", 
    "rhythmic": "诉衷情"
  }, 
  {
    "author": "王安石", 
    "content": "茫然不肯住林间。\n有处即追攀。\n将他死语图度，怎得离真丹。\n浆水价，匹如闲。\n也须还。\n何如直截，踢倒军持，赢取沩山。", 
    "rhythmic": "诉衷情"
  }, 
  {
    "author": "王安石", 
    "content": "营巢燕子逞翱翔。\n微志在雕梁。\n碧云举翮千里，其奈有鸾皇。\n临济处，德山行。\n果承当。\n自时降住，一切天魔，扫地焚香。", 
    "rhythmic": "诉衷情"
  }, 
  {
    "author": "王安石", 
    "content": "莫言普化祗颠狂。\n真解作津梁。\n蓦然打个筋斗，直跳过羲皇。\n临济处，德山行。\n果承当。\n将他建立，认作心诚，也是寻香。", 
    "rhythmic": "诉衷情"
  }, 
  {
    "author": "王安石", 
    "content": "嗟见世间人。\n但有纤毫即是尘。\n不住旧时无相貌，沈沦。\n祗为从来认识神。\n作麽有疏亲。\n我自降魔转法轮。\n不是摄心除妄想，求真。\n幻化空身即法身。", 
    "rhythmic": "南乡子"
  }, 
  {
    "author": "王安石", 
    "content": "自古帝王州。\n郁郁葱葱佳气浮。\n四百年来成一梦，堪愁。\n晋代衣冠成古丘。\n绕水恣行游。\n上尽层城更上楼。\n往事悠悠君莫问，回头。\n槛外长江空自流。", 
    "rhythmic": "南乡子"
  }, 
  {
    "author": "王安石", 
    "content": "伊吕两衰翁。\n历遍穷通。\n一为钓叟一耕佣。\n若使当时身不遇，老了英雄。\n汤武偶相逢。\n风虎云龙。\n兴王祗在笑谈中。\n直至如今千载後，谁与争功。", 
    "rhythmic": "浪淘沙令"
  }, 
  {
    "author": "王安石", 
    "content": "归依众，梵行四威仪。\n愿我遍游诸佛土。", 
    "rhythmic": "望江南・忆江南"
  }, 
  {
    "author": "王安石", 
    "content": "归依法，法法不思议。", 
    "rhythmic": "望江南・忆江南"
  }, 
  {
    "author": "王安石", 
    "content": "归依佛，弹指越三祗。", 
    "rhythmic": "望江南・忆江南"
  }, 
  {
    "author": "王安石", 
    "content": "三界里，有取总灾危。", 
    "rhythmic": "望江南・忆江南"
  }, 
  {
    "author": "王安石", 
    "content": "梅好惟嫌淡伫，天教薄与胭脂。\n真妃初出华清池。\n酒入琼姬半醉。\n东阁诗情易动，高楼玉管休吹。\n北人浑作杏花疑。\n惟有青枝不似。", 
    "rhythmic": "西江月"
  }, 
  {
    "author": "王安石", 
    "content": "隔岸桃花红未半。\n枝头已有蜂儿乱。\n惆怅武陵人不管。\n清梦断。\n亭亭伫立春宵短。", 
    "rhythmic": "渔家傲"
  }, 
  {
    "author": "王安石", 
    "content": "留春不住。\n费尽莺儿语。\n满地残红宫锦污。\n昨夜南园风雨。\n小怜初上琵琶。\n晓来思绕天涯。\n不肯画堂朱户，春风自在杨花。", 
    "rhythmic": "清平乐"
  }, 
  {
    "author": "王安石", 
    "content": "雨打江南树。\n一夜花开无数。\n绿叶渐成阴，下有游人归路。\n与君相逢处。\n不道春将暮。\n把酒祝东风，且莫恁、匆匆去。", 
    "rhythmic": "生查子"
  }, 
  {
    "author": "王安石", 
    "content": "春又老。\n南陌酒香梅小。\n遍地落花浑不扫。\n梦回情意悄。\n红笺寄与添烦恼。\n细写相思多少。\n醉後几行书字小。\n泪痕都了。", 
    "rhythmic": "谒金门"
  }, 
  {
    "author": "王安石", 
    "content": "海棠乱发皆临水。\n君知此处花何似。\n凉月白纷纷。\n香风隔岸闻。\n啭枝黄鸟近。\n隔岸声相应。\n随意坐莓苔。\n飘零酒一杯。", 
    "rhythmic": "菩萨蛮"
  }, 
  {
    "author": "王安石", 
    "content": "别馆寒砧，孤城画角。\n一派秋声入寥廓。\n东归燕从海上去，南来雁向沙头落。\n楚台风，庾楼月，宛如昨。\n无奈被些名利缚。\n无奈被他情担阁。\n可惜风流总闲却。\n当初漫留华表语，而今误我秦楼约。\n梦阑时，酒醒後，思量著。", 
    "rhythmic": "千秋岁引"
  }, 
  {
    "author": "吴氏1", 
    "content": "待得明年重把酒。", 
    "rhythmic": "定风波"
  }, 
  {
    "author": "吴师孟", 
    "content": "锦里阳和，看万木凋时，早梅独秀。\n珍馆琼楼畔，正降跗初吐，华将茂。\n国艳天葩，真澹伫、雪肌清瘦。\n似广寒宫，铅华未御，自然妆就。\n凝睇倚朱阑，喷清香暗度，易袭襟袖。\n好与花为主，宜秉烛、频观泛湘酎。", 
    "rhythmic": "蜡梅香"
  }, 
  {
    "author": "俞紫芝", 
    "content": "钓鱼船上谢三郎。\n双鬓已苍苍。\n蓑衣未必清贵，不肯换金章。\n汀草畔，浦花旁。\n静鸣榔。\n自来好个，渔父家风，一片潇湘。", 
    "rhythmic": "阮郎归"
  }, 
  {
    "author": "俞紫芝", 
    "content": "弄水亭前千万景，登临不忍空回。\n水轻墨澹写蓬莱。\n莫教世眼，容易洗尘埃。\n收去雨昏都不见，展时还似云开。\n先生高趣更多才。\n人人尽道，小杜却重来。", 
    "rhythmic": "临江仙"
  }, 
  {
    "author": "俞紫芝", 
    "content": "地锺灵，天应瑞。\n簇簇香苞、团作真珠蕊。\n玉宇瑶台分十二。\n要伴娥，月里双双睡。\n月如花，花似月。\n花月生香，添此真奇异。\n不许扬州夸间气。\n昨夜春风，唤醒琼琼醉。", 
    "rhythmic": "苏幕遮"
  }, 
  {
    "author": "郑獬", 
    "content": "", 
    "rhythmic": "失调名"
  }, 
  {
    "author": "郑獬", 
    "content": "江上探春回，正值早梅时节。\n两行小槽双凤，按凉州初彻。\n谢娘扶下绣鞍来，红靴踏残雪。\n归去不须银烛，有山头明月。", 
    "rhythmic": "好事近"
  }, 
  {
    "author": "郑獬", 
    "content": "把酒对江梅，花小未禁风力。\n何计不教零落，为青春留得。\n故人莫问在天涯，尊前苦相忆。\n好把素香收取，寄江南消息。", 
    "rhythmic": "好事近"
  }, 
  {
    "author": "强至", 
    "content": "雪月照梅溪畔路。\n幽姿背立无言语。\n冷浸瘦枝清浅处。\n香暗度。\n妆成处士横斜句。\n浑似玉人常淡伫。\n菱花相对盈清楚。\n谁解小图先画取。\n天欲曙。\n恐随月色云间去。", 
    "rhythmic": "渔家傲"
  }, 
  {
    "author": "沈注", 
    "content": "竹阁云深，巢虚人阒。\n几年湖上音尘寂。\n风流今有使君家，月明夜夜闻双笛。", 
    "rhythmic": "踏莎行"
  }, 
  {
    "author": "蒲宗孟", 
    "content": "一阳初起。\n暖力未胜寒气。\n堪赏素华长独秀，不并开红抽紫。\n青帝只应怜洁白，不使雷同众卉。\n淡然难比。\n粉蝶岂知芳蕊。", 
    "rhythmic": "望梅花"
  }, 
  {
    "author": "陈汝羲", 
    "content": "纤纤素手。\n盘里醉花新点就。\n对叶双心。\n别有东风意思深。\n琼沾粉缀。\n消得玉堂留客醉。\n试嗅清芳。\n别有红罗巧袖香。", 
    "rhythmic": "减字木兰花"
  }, 
  {
    "author": "汪辅之", 
    "content": "晚绿寒红。\n芳意匆匆。\n惜年华、今与谁同。\n碧云零落，数字宾鸿。\n看渚莲凋，宫扇旧，怨秋风。\n流波坠叶，佳期何在，想天教、离恨无穷。", 
    "rhythmic": "行香子"
  }, 
  {
    "author": "范纯仁", 
    "content": "腊後春前暖律催。\n日和风软欲开梅。\n公方结客寻佳景，我亦忘形趁酒杯。\n添歌管，续尊。\n更阑烛短未能回。\n清欢莫待相期约，乘兴来时便可来。", 
    "rhythmic": "鹧鸪天"
  }, 
  {
    "author": "张才翁", 
    "content": "万缕青青，初眠官柳，向人犹未成阴。\n据雕鞍马上，拥鼻微吟。\n远宦情怀谁问，空嗟壮志销沈。\n正好花时节，山城留滞、忍负归心。\n别离万里，飘蓬无定，谁念会合难凭。\n相聚里，休辞金盏，酒浅还深。", 
    "rhythmic": "雨中花・夜行船"
  }, 
  {
    "author": "寿涯禅师", 
    "content": "深愿弘慈无缝罅。\n乘时走入众生界。\n窈窕丰姿都没赛。\n提鱼卖。\n堪笑马郎来纳败。\n清冷露湿金坏。\n茜裙不把珠缨盖。\n特地掀来呈捏怪。\n牵人爱。\n还尽许多菩萨债。", 
    "rhythmic": "渔家傲"
  }, 
  {
    "author": "章", 
    "content": "燕忙莺懒花残，正堤上、柳花飘坠。\n轻飞点画青林，谁道全无才思。\n闲趁游丝，静临深院，日长门闭。\n傍珠帘散漫，垂垂欲下，依前被，风扶起。\n兰帐玉人睡觉，怪春衣、雪粘琼缀。\n绣床旋满，香球无数，才圆却碎。\n时见蜂儿，仰粘轻粉，鱼吹池水。\n望章台路杳，金鞍游荡，有盈盈泪。", 
    "rhythmic": "水龙吟"
  }, 
  {
    "author": "章", 
    "content": "帘移碎影，香褪衣襟。\n旧家庭院嫩苔侵。\n东风过尽，暮云锁，绿窗深。\n怕对人、闲枕剩衾。\n楼底轻阴。\n春信断，怯登临。\n断肠魂梦两沈沈。\n花飞水远，便从今。", 
    "rhythmic": "声声令・胜胜令"
  }, 
  {
    "author": "徐积", 
    "content": "水曲山隈四五家。\n夕阳烟火隔芦花。", 
    "rhythmic": "渔父乐・渔歌子"
  }, 
  {
    "author": "徐积", 
    "content": "见说红尘罩九衢。\n贪名逐利各区区。", 
    "rhythmic": "渔父乐・渔歌子"
  }, 
  {
    "author": "徐积", 
    "content": "讨得渔竿买得船。\n归休何必待高年。", 
    "rhythmic": "渔父乐・渔歌子"
  }, 
  {
    "author": "徐积", 
    "content": "饱则高歌醉即眠。\n只知头白不知年。", 
    "rhythmic": "渔父乐・渔歌子"
  }, 
  {
    "author": "徐积", 
    "content": "管得江湖占得山。\n白云同散学云闲。", 
    "rhythmic": "渔父乐・渔歌子"
  }, 
  {
    "author": "徐积", 
    "content": "一酌村醪一曲歌。\n回看尘世足风波。", 
    "rhythmic": "渔父乐・渔歌子"
  }, 
  {
    "author": "沈括", 
    "content": "", 
    "rhythmic": "开元乐・三台"
  }, 
  {
    "author": "沈括", 
    "content": "", 
    "rhythmic": "开元乐・三台"
  }, 
  {
    "author": "沈括", 
    "content": "", 
    "rhythmic": "开元乐・三台"
  }, 
  {
    "author": "沈括", 
    "content": "", 
    "rhythmic": "开元乐・三台"
  }, 
  {
    "author": "范宽之", 
    "content": "", 
    "rhythmic": "失调名"
  }, 
  {
    "author": "方资", 
    "content": "生逢垂拱。\n不识干戈免田陇。\n士林书圃终年，庸非天宠。\n才初茸。\n老去支离何用。\n浩然归弄。\n似黄鹤、秋风相送。\n尘事塞翁心，浮世庄生梦。\n漾舟遥指烟波，群山森动。\n神闲意耸。\n回首利名。", 
    "rhythmic": "黄鹤引"
  }, 
  {
    "author": "王安国", 
    "content": "秋气微凉，梦回明月穿帘幕。\n井梧萧索。\n正绕南枝鹊。\n宝瑟尘生，金雁空零落。\n情无托。\n鬓云慵掠。\n不似君恩薄。", 
    "rhythmic": "点绛唇"
  }, 
  {
    "author": "王安国", 
    "content": "留春不住。\n费尽莺儿语。\n满地残红宫锦污。\n昨夜南园风雨。\n小怜初上琵琶。\n晓来思绕天涯。\n不肯画堂朱户，春风自在梨花。", 
    "rhythmic": "清平乐"
  }, 
  {
    "author": "王安国", 
    "content": "画桥流水。\n雨湿落红飞不起。\n月破黄昏。\n帘里馀香马上闻。\n徘徊不语。\n今夜梦魂何处去。\n不似垂杨。\n犹解飞花入洞房。", 
    "rhythmic": "减字木兰花"
  }, 
  {
    "author": "孙洙", 
    "content": "楼头上有三冬鼓。\n何须抵死催人去。\n上马苦匆匆。\n琵琶曲未终。\n回头肠断处。\n却更廉纤雨。\n漫道玉为堂。\n玉堂今夜长。", 
    "rhythmic": "菩萨蛮"
  }, 
  {
    "author": "孙洙", 
    "content": "怅望浮生急景，凄凉宝瑟馀音。\n楚客多情偏怨别，碧山远水登临。\n目送连天衰草，夜阑几处疏砧。\n黄叶无风自落，秋云不雨长阴。\n天若有情天亦老，摇摇幽恨难禁。\n惆怅旧欢如梦，觉来无处追寻。", 
    "rhythmic": "河满子"
  }, 
  {
    "author": "李清臣", 
    "content": "杨花落。\n燕子穿朱阁。\n苦恨春醪如水薄。\n闲愁无处著。\n去年今日王陵舍，鼓角秋风。", 
    "rhythmic": "失调名"
  }, 
  {
    "author": "韦骧", 
    "content": "人生可意。\n祗说功名贪富贵。\n遇景开怀。\n且尽生前有限杯。\n韶华几许。\n鹈声残无觅处。\n莫自因循。\n一片花飞减却春。", 
    "rhythmic": "减字木兰花"
  }, 
  {
    "author": "韦骧", 
    "content": "金貂贳酒。\n乐事可为须趁手。\n且醉青春。\n白发何曾饶贵人。\n凤笙鼍鼓。\n况是桃花落红雨。\n莫诉觥筹。\n炊熟黄粱一梦休。", 
    "rhythmic": "减字木兰花"
  }, 
  {
    "author": "韦骧", 
    "content": "鸾坡凤沼。\n轩冕傥来何足道。\n存养天真。\n安用浮名绊此身。\n劳生逸老。\n摆脱纷华须是早。\n解绶眠云。\n林下何曾见一人。", 
    "rhythmic": "减字木兰花"
  }, 
  {
    "author": "韦骧", 
    "content": "危楼引望。\n天气犹寒花未放。\n远思悠悠。\n芳草何年恨即休。\n仙踪何处。\n此去蓬山多少路。\n春霭腾腾。\n更在瑶台十二层。", 
    "rhythmic": "减字木兰花"
  }, 
  {
    "author": "韦骧", 
    "content": "帝城春媚。\n绿柳参天花照地。\n共乐升平。\n处处楼台歌板声。\n香轮玉镫。\n驰骤芳郊争选胜。\n妙舞轻讴。\n扰乱春风卒未休。", 
    "rhythmic": "减字木兰花"
  }, 
  {
    "author": "韦骧", 
    "content": "琼杯且尽清歌送。\n人生离合真如梦。\n瞬息又春归。\n回头光景非。\n香喷金兽暖。\n欢意愁更短。\n白发不须量。\n从教千丈长。", 
    "rhythmic": "菩萨蛮"
  }, 
  {
    "author": "韦骧", 
    "content": "岁华将暮，寒林萧索，极目冻云垂地。\n官梅忽见一枝芳，便顿觉、新春情味。\n小筵开处，歌喉清婉，舞态蹁跹争媚。\n沈腰潘鬓两休论，共举白、何须惜醉。", 
    "rhythmic": "鹊桥仙"
  }, 
  {
    "author": "韦骧", 
    "content": "雕阑香砌。\n红紫妖韶何足计。\n争似幽芳。\n几朵先春蘸碧塘。\n玉盘金盏。\n谁谓花神情有限。\n绰约仙姿。\n仿佛江皋解佩时。", 
    "rhythmic": "减字木兰花"
  }, 
  {
    "author": "韦骧", 
    "content": "冷艳幽香奇绝。\n粉金裁雪。\n无端又欲恨春风，恨不解、千千结。\n曲槛小池清切。", 
    "rhythmic": "洛阳春・一落萦"
  }, 
  {
    "author": "韦骧", 
    "content": "漏新春消耗，柳眼微青，素梅犹小。\n帘幕轻寒，引炉烟袅袅。\n凤管雍容，雁筝清切，对绮筵呈妙。\n此际欢虞，门庭自有，辉光荣耀。\n庆事难逢，世间须信，八十遐龄，古来稀少。\n况偶佳辰，是桑弧曾表。", 
    "rhythmic": "醉蓬莱"
  }, 
  {
    "author": "韦骧", 
    "content": "林叶阴浓，海云峰耸，夏景渐分。\n称画堂开宴，雍雍笑语，高年耆德，初弄君恩。\n汉相家声，一经传训，赏典今朝归庆门。\n清和昼，见香飘百和，乐按长春。\n休论。\n万事纷纭。\n算寿考、乡闾能几人。\n况凤书才降，龟龄正永，莫辞金盏，一醉醺醺。\n萱草忘忧，榴花含笑，庭院风光如再新。\n成欢颂，愿齐坚桧柏，频奉丝纶。", 
    "rhythmic": "沁园春"
  }, 
  {
    "author": "圆禅师", 
    "content": "本是潇湘一钓客。\n自东自西自南北。\n只把孤舟为屋宅。\n无宽窄。\n幕天席地人难测。\n顷闻四海停戈革。\n金门懒去投书册。\n时向滩头歌月白。\n真高格。\n浮名浮利谁拘得。", 
    "rhythmic": "渔家傲"
  }, 
  {
    "author": "则禅师", 
    "content": "咄这牛儿，身强力健，几人能解牵骑。\n为贪原上，嫩草绿离离。\n只管寻芳逐翠，奔驰後、不顾倾危。\n争知道，山遥水远，回首到家迟。\n牧童，今有智，长绳牢把，短杖高提。\n入泥入水，终是不生疲。\n直待心调步稳，青松下、孤笛横吹。\n当归去，人牛不见，正是月明时。", 
    "rhythmic": "满庭芳"
  }, 
  {
    "author": "陈偕", 
    "content": "芰荷风、涤面恰麦秋，应倒著春衣。\n渡晓溪云湿，日流尘脚，露蛛丝。\n调翼受风雏燕，弱不解争泥。\n衬琅锦院，竹外蔷薇。\n立久阑干凭暖，看行鱼吹沫，波晕平池。\n藓痕斑础石，渐雨熟梅时。", 
    "rhythmic": "八声甘州"
  }, 
  {
    "author": "陈偕", 
    "content": "岚影浮春，云容阁雨，澄泓碧展玻璃。\n高低楼观，窗户舞涟漪。\n别有轻盈水面，清讴起、舟叶如飞。\n沙堤上，垂鞭信马，柳重绿交枝。\n渐残红倒影，金波潋滟，弦管催归。\n看飘香陈粉，满路扶携。\n不尽湖边风月，孤山下、猿鸟须知。\n东风里、年年此水，贮尽是和非。", 
    "rhythmic": "满庭芳"
  }, 
  {
    "author": "陈偕", 
    "content": "榆荚抛钱，桃英胎子，杨花已送春归。\n未成萍叶，水面绿纹肥。\n沙暖溪禽行哺，忘机处、雏母相随。\n重帘静，铜壶昼歇，声度竹间棋。\n人生如意少，乐随春减，恨为情离。\n怕牵愁勾怨，渐近金徽。\n浮世更相代谢，江头明月，渡口斜晖。\n关情处，摩挲钓石，莫遣上苔衣。", 
    "rhythmic": "满庭芳"
  }, 
  {
    "author": "晏几道", 
    "content": "斗草阶前初见，穿针楼上曾逢。\n罗裙香露玉钗风。\n靓妆眉沁绿，羞脸粉生红。\n流水便随春远，行云终与谁同。\n酒醒长恨锦屏空。\n相寻梦里路，飞雨落花中。", 
    "rhythmic": "临江仙"
  }, 
  {
    "author": "晏几道", 
    "content": "身外闲愁空满，眼中欢事常稀。\n明年应赋送君诗。\n细从今夜数，相会几多时。\n浅酒欲邀谁劝，深情惟有君知。\n东溪春近好同归。\n柳垂江上影，梅谢雪中枝。", 
    "rhythmic": "临江仙"
  }, 
  {
    "author": "晏几道", 
    "content": "淡水三年欢意，危弦几夜离情。\n晓霜红叶舞归程。\n客情今古道，秋梦短长亭。\n渌酒尊前清泪，阳关叠里离声。\n少陵诗思旧才名。\n云鸿相约处，烟雾九重城。", 
    "rhythmic": "临江仙"
  }, 
  {
    "author": "晏几道", 
    "content": "浅浅馀寒春半，雪消蕙草初长。\n烟迷柳岸旧池塘。\n风吹梅蕊闹，雨细杏花香。\n月堕枝头欢意，从前虚梦高唐，觉来何处放思量。\n如今不是梦，真个到伊行。", 
    "rhythmic": "临江仙"
  }, 
  {
    "author": "晏几道", 
    "content": "长爱碧阑干影，芙蓉秋水开时。\n脸红凝露学娇啼。\n霞觞熏冷艳，云髻袅纤枝。\n烟雨依前时候，霜丛如旧芳菲。\n与谁同醉采香归。\n去年花下客，今似蝶分飞。", 
    "rhythmic": "临江仙"
  }, 
  {
    "author": "晏几道", 
    "content": "旖旎仙花解语，轻盈春柳能眠。\n玉楼深处绮窗前。\n梦回芳草夜，歌罢落梅天。\n沈水浓熏绣被，流霞浅酌金船。\n绿娇红小正堪怜。\n莫如云易散，须似月频圆。", 
    "rhythmic": "临江仙"
  }, 
  {
    "author": "晏几道", 
    "content": "梦後楼台高锁，酒醒帘幕低垂。\n去年春恨却来时。\n落花人独立，微雨燕双飞。\n记得小苹初见，两重心字罗衣。\n琵琶弦上说相思。\n当时明月在，曾照彩云归。", 
    "rhythmic": "临江仙"
  }, 
  {
    "author": "晏几道", 
    "content": "东野亡来无丽句，于君去後少交亲。\n追思往事好沾巾。\n白头王建在，犹见咏诗人。\n学道深山空自老，留名千载不干身。\n酒筵歌席莫辞频。\n争如南陌上，占取一年春。", 
    "rhythmic": "临江仙"
  }, 
  {
    "author": "晏几道", 
    "content": "卷絮风头寒欲尽。\n坠粉飘红，日日香成阵。\n新酒又添残酒困。\n今春不减前春恨。\n蝶去莺飞无处问。\n隔水高楼，望断双鱼信。\n恼乱层波横一寸。\n斜阳只与黄昏近。", 
    "rhythmic": "蝶恋花"
  }, 
  {
    "author": "晏几道", 
    "content": "初拈霜纨生怅望。\n隔叶莺声，似学秦娥唱。\n午睡醒来慵一饷。\n双纹翠簟铺寒浪。\n雨罢苹风吹碧涨。\n脉脉荷花，泪脸红相向。\n斜贴绿云新月上。\n弯环正是愁眉样。", 
    "rhythmic": "蝶恋花"
  }, 
  {
    "author": "晏几道", 
    "content": "庭院碧苔红叶遍。\n金菊开时，已近重阳宴。\n日日露荷凋绿扇。\n粉塘烟水澄如练。\n试倚凉风醒酒面。\n雁字来时，恰向层楼见。\n几点护霜云影转。\n谁家芦管吹秋怨。", 
    "rhythmic": "蝶恋花"
  }, 
  {
    "author": "晏几道", 
    "content": "喜鹊桥成催凤驾。\n天为欢迟，乞与初凉夜。\n乞巧双蛾加意画。\n玉钩斜傍西南挂。\n分钿擘钗凉叶下。\n香袖凭肩，谁记当时话。\n路隔银河犹可借。\n世间离恨何年罢。", 
    "rhythmic": "蝶恋花"
  }, 
  {
    "author": "晏几道", 
    "content": "碧草池塘春又晚。\n小叶风娇，尚学娥妆浅。\n双燕来时还念远。\n珠帘绣户杨花满。\n绿柱频移弦易断。\n细看秦筝，正似人情短。\n一曲啼乌心绪乱。\n红颜暗与流年换。", 
    "rhythmic": "蝶恋花"
  }, 
  {
    "author": "晏几道", 
    "content": "碾玉钗头双凤小。\n倒晕工夫，画得宫眉巧。\n嫩曲罗裙胜碧草。\n鸳鸯绣字春衫好。\n三月露桃芳意早。\n细看花枝，人面争多少。\n水调声长歌未了。\n掌中杯尽东池晓。", 
    "rhythmic": "蝶恋花"
  }, 
  {
    "author": "晏几道", 
    "content": "醉别西楼醒不记。\n春梦秋云，聚散真容易。\n斜月半窗还少睡。\n画屏闲展吴山翠。\n衣上酒痕诗里字。\n点点行行，总是凄凉意。\n红烛自怜无好计。\n夜寒空替人垂泪。", 
    "rhythmic": "蝶恋花"
  }, 
  {
    "author": "晏几道", 
    "content": "欲减罗衣寒未去。\n不卷珠帘，人在深深处。\n残杏枝头花几许。\n啼红正恨清明雨。\n尽日沈香烟一缕。\n宿酒醒迟，恼破春情绪。\n远信还因归燕误。\n小屏风上西江路。", 
    "rhythmic": "蝶恋花"
  }, 
  {
    "author": "晏几道", 
    "content": "千叶早梅夸百媚。\n笑面凌寒，内样妆先试。\n月脸冰肌香细腻。\n风流新称东君意。\n一捻年光春有味。\n江北江南，更有谁相比。\n横玉声中吹满地。\n好枝长恨无人寄。", 
    "rhythmic": "蝶恋花"
  }, 
  {
    "author": "晏几道", 
    "content": "金翦刀头芳意动。\n彩蕊开时，不怕朝寒重。\n晴雪半消花。\n晓妆呵尽香酥冻。\n十二楼中双翠凤。\n缥缈歌声，记得江南弄。\n醉舞春风谁可共。\n秦云已有鸳屏梦。", 
    "rhythmic": "蝶恋花"
  }, 
  {
    "author": "晏几道", 
    "content": "笑艳秋莲生绿浦。\n红脸青腰，旧识凌波女。\n照影弄妆娇欲语。\n西风岂是繁华主。\n可恨良辰天不与。\n才过斜阳，又是黄昏雨。\n朝落暮开空自许。\n竟无人解知心苦。", 
    "rhythmic": "蝶恋花"
  }, 
  {
    "author": "晏几道", 
    "content": "碧落秋风吹玉树。\n翠节红旌，晚过银河路。\n休笑星机停弄杼。\n凤帏已在云深处。\n楼上金针穿绣缕。\n谁管天边，隔岁分飞苦。\n试等夜阑寻别绪。\n泪痕千点罗衣露。", 
    "rhythmic": "蝶恋花"
  }, 
  {
    "author": "晏几道", 
    "content": "碧玉高楼临水住。\n红杏开时，花底曾相遇。\n一曲阳春春已暮。\n晓莺声断朝云去。\n远水来从楼下路。\n过尽流波，未得鱼中素。\n月细风尖垂柳渡。\n梦魂长在分襟处。", 
    "rhythmic": "蝶恋花"
  }, 
  {
    "author": "晏几道", 
    "content": "梦入江南烟水路。\n行尽江南，不与离人遇。\n睡里消魂无说处。\n觉来惆怅消魂误。\n欲尽此情书尺素。\n浮雁沈鱼，终了无凭据。\n却倚缓弦歌别绪。\n断肠移破秦筝柱。", 
    "rhythmic": "蝶恋花"
  }, 
  {
    "author": "晏几道", 
    "content": "黄菊开时伤聚散。\n曾记花前，共说深深愿。\n重见金英人未见。\n相思一夜天涯远。\n罗带同心闲结遍。\n带易成双，人恨成双晚。\n欲写彩笺书别怨。\n泪痕早已先书满。", 
    "rhythmic": "蝶恋花"
  }, 
  {
    "author": "晏几道", 
    "content": "彩袖殷勤捧玉锺。\n当年拼却醉颜红。\n舞低杨柳楼心月，歌尽桃花扇影风。\n从别後，忆相逢。\n几回魂梦与君同。\n今宵剩把银照，犹恐相逢是梦中。", 
    "rhythmic": "鹧鸪天"
  }, 
  {
    "author": "晏几道", 
    "content": "一醉醒来春又残。\n野棠梨雨泪阑干。\n玉笙声里鸾空怨。\n罗幕香中燕未还。\n终易散，且长闲。\n莫教离恨损朱颜。\n谁堪共展鸳鸯锦，同过西楼此夜寒。", 
    "rhythmic": "鹧鸪天"
  }, 
  {
    "author": "晏几道", 
    "content": "梅蕊新妆桂叶眉。\n小莲风韵出瑶池。\n云随绿水歌声转，雪绕红绡舞袖垂。\n伤别易，恨欢迟。\n惜无红锦为裁诗。\n行人莫便消魂去，汉渚星桥尚有期。", 
    "rhythmic": "鹧鸪天"
  }, 
  {
    "author": "晏几道", 
    "content": "守得莲开结伴游。\n约开萍叶上兰舟。\n来时浦口云随棹，采罢江边月满楼。\n花不语，水空流。\n年年拼得为花愁。\n明朝万一西风动，争向朱颜不耐秋。", 
    "rhythmic": "鹧鸪天"
  }, 
  {
    "author": "晏几道", 
    "content": "斗鸭池南夜不归。\n酒阑纨扇有新诗。\n云随碧玉歌声转，雪绕红琼舞袖回。\n今感旧，欲沾衣。\n可怜人似水东西。\n回头满眼凄凉事，秋月春风岂得知。", 
    "rhythmic": "鹧鸪天"
  }, 
  {
    "author": "晏几道", 
    "content": "当日佳期鹊误传。\n至今犹作断肠仙。\n桥成汉渚星波外，人在鸾歌凤舞前。\n欢尽夜，别经年。\n别多欢少奈何天。\n情知此会无长计。\n咫尺凉蟾亦未圆。", 
    "rhythmic": "鹧鸪天"
  }, 
  {
    "author": "晏几道", 
    "content": "题破香笺小砑红。\n诗篇多寄旧相逢。\n西楼酒面垂垂雪，南苑春衫细细风。\n花不尽，柳无穷。\n别来欢事少人同。\n凭谁问取归云信，今在巫山第几峰。", 
    "rhythmic": "鹧鸪天"
  }, 
  {
    "author": "晏几道", 
    "content": "清颍尊前酒满衣。\n十年风月旧相知。\n凭谁细话当时事，肠断山长水远诗。\n金凤阙，玉龙墀。\n看君来换锦袍时。\n娥已有殷勤约，留著蟾宫第一枝。", 
    "rhythmic": "鹧鸪天"
  }, 
  {
    "author": "晏几道", 
    "content": "醉拍春衫惜旧香。\n天将离恨恼疏狂。\n年年陌上生秋草，日日楼中到夕阳。\n云渺渺，水茫茫。\n征人归路许多长。\n相思本是无凭语，莫向花笺费泪行。", 
    "rhythmic": "鹧鸪天"
  }, 
  {
    "author": "晏几道", 
    "content": "小令尊前见玉箫。\n银灯一曲太妖娆。\n歌中醉倒谁能恨，唱罢归来酒未消。\n春悄悄，夜迢迢。\n碧云天共楚宫遥。\n梦魂惯得无拘检，又踏杨花过谢桥。", 
    "rhythmic": "鹧鸪天"
  }, 
  {
    "author": "晏几道", 
    "content": "楚女腰肢越女腮。\n粉圆双蕊髻中开。\n朱弦曲怨愁春尽，渌酒杯寒记夜来。\n新掷果，旧分钗。\n冶游音信隔章台。\n花间锦字空频寄，月底金鞍竟未回。", 
    "rhythmic": "鹧鸪天"
  }, 
  {
    "author": "晏几道", 
    "content": "十里楼台倚翠微。\n百花深处杜娟啼。\n殷勤自与行人语，不似流莺取次飞。\n惊梦觉，弄晴时。\n声声只道不如归。\n天涯岂是无归意，争奈归期未可期。", 
    "rhythmic": "鹧鸪天"
  }, 
  {
    "author": "晏几道", 
    "content": "陌上残絮飞。\n杜娟花里杜娟啼。\n年年底事不归去，怨月愁烟长为谁。\n梅雨细，晓风微。\n倚楼人听欲沾衣。\n故园三度群花谢，曼倩天涯犹未归。", 
    "rhythmic": "鹧鸪天"
  }, 
  {
    "author": "晏几道", 
    "content": "晓日迎长岁岁同。\n太平箫鼓间歌钟。\n云高未有前村雪，梅小初开昨夜风。\n罗幕翠，锦筵红。\n钗头罗胜写宜冬。\n从今屈指春期近，莫使金尊对月空。", 
    "rhythmic": "鹧鸪天"
  }, 
  {
    "author": "晏几道", 
    "content": "小玉楼中月上时。\n夜来惟许月华知。\n重帘有意藏私语，双烛无端恼暗期。\n伤别易，恨欢迟。\n归来何处验相思。\n沈郎春雪愁消臂，谢女香膏懒画眉。", 
    "rhythmic": "鹧鸪天"
  }, 
  {
    "author": "晏几道", 
    "content": "手拈香笺忆小莲。\n欲将遗恨倩谁传。\n归来独卧逍遥夜，梦里相逢酩酊天。\n花易落，月难圆。\n只应花月似欢缘。\n秦筝算有心情在，试写离声入旧弦。", 
    "rhythmic": "鹧鸪天"
  }, 
  {
    "author": "晏几道", 
    "content": "九日悲秋不到心。\n凤城歌管有新音。\n风凋碧柳愁眉淡，露染黄花笑靥深。\n初见雁，已闻砧。\n绮罗丛里胜登临。\n须教月户纤纤玉，细捧霞觞滟滟金。", 
    "rhythmic": "鹧鸪天"
  }, 
  {
    "author": "晏几道", 
    "content": "碧藕花开水殿凉。\n万年枝外转红阳。\n升平歌管随天仗，祥瑞封章满御床。\n金掌露，玉炉香。\n岁华方共圣恩长。\n皇州又奏圜扉静，十样宫眉捧寿觞。", 
    "rhythmic": "鹧鸪天"
  }, 
  {
    "author": "晏几道", 
    "content": "绿橘梢头几点春。\n似留香蕊送行人。\n明朝紫凤朝天路，十二重城五碧云。\n歌渐咽，酒初醺。\n尽将红泪湿湘裙。\n赣江西畔从今日，明月清风忆使君。", 
    "rhythmic": "鹧鸪天"
  }, 
  {
    "author": "晏几道", 
    "content": "金鞭美少年，去跃青骢马。\n牵系玉楼人，绣被春寒夜。\n消息未归来，寒食梨花谢。\n无处说相思，背面秋千下。", 
    "rhythmic": "生查子"
  }, 
  {
    "author": "晏几道", 
    "content": "轻匀两脸花，淡扫双眉柳。\n会写锦笺时，学弄朱弦後。\n今春玉钏宽，昨夜罗裙皱。\n无计奈情何，且醉金杯酒。", 
    "rhythmic": "生查子"
  }, 
  {
    "author": "晏几道", 
    "content": "关山魂梦长，鱼雁音尘少。\n两鬓可怜青，只为相思老。\n归梦碧纱窗，说与人人道。\n真个别离难，不似相逢好。", 
    "rhythmic": "生查子"
  }, 
  {
    "author": "晏几道", 
    "content": "坠雨已辞云，流水难归浦。\n遗恨几时休，心抵秋莲苦。\n忍泪不能歌，试托哀弦语。\n弦语愿相逢，知有相逢否。", 
    "rhythmic": "生查子"
  }, 
  {
    "author": "晏几道", 
    "content": "一分残酒霞，两点愁蛾晕。\n罗幕夜犹寒，玉枕春先困。\n心情翦彩慵，时节烧灯近。\n见少别离多，还有人堪恨。", 
    "rhythmic": "生查子"
  }, 
  {
    "author": "晏几道", 
    "content": "轻轻制舞衣，小小裁歌扇。\n三月柳浓时，又向津亭见。\n垂泪送行人，湿破红妆面。\n玉指袖中弹，一曲清商怨。", 
    "rhythmic": "生查子"
  }, 
  {
    "author": "晏几道", 
    "content": "红尘陌上游，碧柳堤边住。\n才趁彩云来，又逐飞花去。\n深深美酒家，曲曲幽香路。\n风月有情时，总是相思处。", 
    "rhythmic": "生查子"
  }, 
  {
    "author": "晏几道", 
    "content": "长恨涉江遥，移近溪头住。\n闲荡木兰舟，误入双鸳浦。\n无端轻薄云，暗作廉纤雨。\n翠袖不胜寒，欲向荷花语。", 
    "rhythmic": "生查子"
  }, 
  {
    "author": "晏几道", 
    "content": "远山眉黛长，细柳腰肢袅。\n妆罢立春风，一笑千金少。\n归去凤城时，说与青楼道。\n遍看颍川花，不似师师好。", 
    "rhythmic": "生查子"
  }, 
  {
    "author": "晏几道", 
    "content": "落梅庭榭香，芳草池塘绿。\n春恨最关情，日过阑干曲。\n几时花里闲，看得花枝足。\n醉後莫思家，借取师师宿。", 
    "rhythmic": "生查子"
  }, 
  {
    "author": "晏几道", 
    "content": "狂花顷刻香，晚蝶缠绵意。\n天与短因缘，聚散常容易。\n传唱入离声，恼乱双蛾翠。\n游子不堪闻，正是衷肠事。", 
    "rhythmic": "生查子"
  }, 
  {
    "author": "晏几道", 
    "content": "官身几日闲，世事何时足。\n君貌不长红，我鬓无重绿。\n榴花满盏香，金缕多情曲。\n且尽眼中欢，莫叹时光促。", 
    "rhythmic": "生查子"
  }, 
  {
    "author": "晏几道", 
    "content": "春从何处归，试向溪边问。\n岸柳弄娇黄，陇麦回青润。\n多情美少年，屈指芳菲近。\n谁寄岭头梅，来报江南信。", 
    "rhythmic": "生查子"
  }, 
  {
    "author": "晏几道", 
    "content": "渌水带青潮。\n水上朱阑小渡桥。\n桥上女儿双笑靥，妖娆。\n倚著阑干弄柳条。\n月夜落花朝。\n减字偷声按玉箫。\n柳外行人回首处，迢迢。\n若比银河路更遥。", 
    "rhythmic": "南乡子"
  }, 
  {
    "author": "晏几道", 
    "content": "小蕊受春风。\n日日宫花花树中。\n恰向柳绵撩乱处，相逢。\n笑靥旁边心字浓。\n归路草茸茸。\n家在秦楼更近东。\n醒去醉来无限事，谁同。\n说著西池满面红。", 
    "rhythmic": "南乡子"
  }, 
  {
    "author": "晏几道", 
    "content": "花落未须悲。\n红蕊明年又满枝。\n惟有花间人别後，无期。\n水阔山长雁字迟。\n今日最相思。\n记得攀条话别离。\n共说春来春去事，多时。\n一点愁心入翠眉。", 
    "rhythmic": "南乡子"
  }, 
  {
    "author": "晏几道", 
    "content": "何处别时难。\n玉指偷将粉泪弹。\n记得来时楼上烛，初残。\n待得清霜满画阑。\n不惯独眠寒。\n自解罗衣衬枕檀。\n百媚也应愁不睡，更阑。\n恼乱心情半被闲。", 
    "rhythmic": "南乡子"
  }, 
  {
    "author": "晏几道", 
    "content": "画鸭懒熏香。\n绣茵犹展旧鸳鸯。\n不似同衾愁易晓，空床。\n细剔银灯怨漏长。\n几夜月波凉。\n梦魂随月到兰房。\n残睡觉来人又远，难忘。\n便是无情也断肠。", 
    "rhythmic": "南乡子"
  }, 
  {
    "author": "晏几道", 
    "content": "眼约也应虚。\n昨夜归来凤枕孤。\n且据如今情分里，相於。\n只恐多时不似初。\n深意托双鱼。\n小翦蛮笺细字书。\n更把此情重问得，何如。\n共结因缘久远无。", 
    "rhythmic": "南乡子"
  }, 
  {
    "author": "晏几道", 
    "content": "新月又如眉。\n长笛谁教月下吹。\n楼倚暮云初见雁，南飞。\n漫道行人雁後归。\n意欲梦佳期。\n梦里关山路不知。\n却待短书来破恨，应迟。\n还是凉生玉枕时。", 
    "rhythmic": "南乡子"
  }, 
  {
    "author": "晏几道", 
    "content": "留人不住。\n醉解兰舟去。\n一棹碧涛春水路。\n过尽晓莺啼处。\n渡头杨柳青青。\n枝枝叶叶离情。\n此後锦书休寄，画楼云雨无凭。", 
    "rhythmic": "清平乐"
  }, 
  {
    "author": "晏几道", 
    "content": "千花百草。\n送得春归了。\n拾蕊人稀红渐少。\n叶底杏青梅小。\n小琼闲抱琵琶。\n雪香微透轻纱。\n正好一枝娇艳，当筵独占韶华。", 
    "rhythmic": "清平乐"
  }, 
  {
    "author": "晏几道", 
    "content": "烟轻雨小。\n紫陌香尘少。\n谢客池塘生绿草。\n一夜红梅先老。\n旋题罗带新诗。\n重寻杨柳佳期。\n强半春寒去後，几番花信来时。", 
    "rhythmic": "清平乐"
  }, 
  {
    "author": "晏几道", 
    "content": "可怜娇小。\n掌上承恩早。\n把镜不知人易老。\n欲占朱颜长好。\n画堂秋月佳期。\n藏钩赌酒归迟。\n红烛泪前低语，绿笺花里新词。", 
    "rhythmic": "清平乐"
  }, 
  {
    "author": "晏几道", 
    "content": "红英落尽。\n未有相逢信。\n可恨流年凋绿鬓。\n睡得春酲欲醒。\n钿筝曾醉西楼。\n朱弦玉指梁州。\n曲罢翠帘高卷，几回新月如钩。", 
    "rhythmic": "清平乐"
  }, 
  {
    "author": "晏几道", 
    "content": "春云绿处。\n又见归鸿去。\n侧帽风前花满路。\n冶叶倡条情绪。\n红楼桂酒新开。\n曾携翠袖同来。\n醉弄影娥池水，短箫吹落残梅。", 
    "rhythmic": "清平乐"
  }, 
  {
    "author": "晏几道", 
    "content": "波纹碧皱。\n曲水清明後。\n折得疏梅香满袖。\n暗喜春红依旧。\n归来紫陌东头。\n金钗换酒消愁。\n柳影深深细路，花梢小小层楼。", 
    "rhythmic": "清平乐"
  }, 
  {
    "author": "晏几道", 
    "content": "西池烟草。\n恨不寻芳早。\n满路落花红不扫。\n春色渐随人老。\n远山眉黛娇长。\n清歌细逐霞觞。\n正在十洲残梦，水心宫殿斜阳。", 
    "rhythmic": "清平乐"
  }, 
  {
    "author": "晏几道", 
    "content": "蕙心堪怨。\n也逐春风转。\n丹杏墙东当日见。\n幽会绿窗题遍。\n眼中前事分明。\n可怜如梦难凭。\n都把旧时薄，只消今日无情。", 
    "rhythmic": "清平乐"
  }, 
  {
    "author": "晏几道", 
    "content": "幺弦写意。\n意密弦声碎。\n书得凤笺无限事。\n犹恨春心难寄。\n卧听疏雨梧桐。\n雨馀淡月朦胧。\n一夜梦魂何处，那回杨叶楼中。", 
    "rhythmic": "清平乐"
  }, 
  {
    "author": "晏几道", 
    "content": "笙歌宛转。\n台上吴王宴。\n宫女如花倚春殿。\n舞绽缕金衣线。\n酒阑画烛低迷。\n彩鸳惊起双栖。\n月底三千绣户，云间十二琼梯。", 
    "rhythmic": "清平乐"
  }, 
  {
    "author": "晏几道", 
    "content": "暂来还去。\n轻似风头絮。\n纵得相逢留不住。\n何况相逢无处。\n去时约略黄昏。\n月华却到朱门。\n别後几番明月，素娥应是消魂。", 
    "rhythmic": "清平乐"
  }, 
  {
    "author": "晏几道", 
    "content": "双纹彩袖。\n笑捧金船酒。\n娇妙如花轻似柳。\n劝客千春长寿。\n艳歌更倚疏弦。\n有情须醉尊前。\n恰是可怜时候，玉娇今夜初圆。", 
    "rhythmic": "清平乐"
  }, 
  {
    "author": "晏几道", 
    "content": "寒催酒醒。\n晓陌飞霜定。\n背照画帘残烛影。\n斜月光中人静。\n锦衣才子西征。\n万重云水初程。\n翠黛倚门相送，鸾肠断处离声。", 
    "rhythmic": "清平乐"
  }, 
  {
    "author": "晏几道", 
    "content": "莲开欲遍。\n一夜秋声转。\n残绿断红香片片。\n长是西风堪怨。\n莫愁家住溪边。\n采莲心事年年。\n谁管水流花谢，月明昨夜兰船。", 
    "rhythmic": "清平乐"
  }, 
  {
    "author": "晏几道", 
    "content": "沈思暗记。\n几许无凭事。\n菊靥开残秋少味。\n闲却画阑风意。\n梦云归处难寻。\n微凉暗入香襟。\n犹恨那回庭院，依前月浅灯深。", 
    "rhythmic": "清平乐"
  }, 
  {
    "author": "晏几道", 
    "content": "莺来燕去。\n宋玉墙东路。\n草草幽欢能几度。\n便有系人心处。\n碧天秋月无端。\n别来长照关山。\n一点恹恹谁会，依前凭暖阑干。", 
    "rhythmic": "清平乐"
  }, 
  {
    "author": "晏几道", 
    "content": "心期休问。\n只有尊前分。\n勾引行人添别恨。\n因是语低香近。\n劝人满酌金锺。\n清歌唱彻还重。\n莫道後期无定，梦魂犹有相逢。", 
    "rhythmic": "清平乐"
  }, 
  {
    "author": "晏几道", 
    "content": "秋千院落重帘暮。\n彩笔闲来题绣户。\n墙头丹杏雨馀花，门外绿杨风後絮。\n朝云信断知何处。", 
    "rhythmic": "木兰花・玉楼春"
  }, 
  {
    "author": "晏几道", 
    "content": "小颦若解愁春暮。\n一笑留春春也住。\n晚红初减谢池花，新翠已遮琼苑路。\n湔裙曲水曾相遇。", 
    "rhythmic": "木兰花・玉楼春"
  }, 
  {
    "author": "晏几道", 
    "content": "小莲未解论心素。\n狂似钿筝弦底柱。\n脸边霞散酒初醒，眉上月残人欲去。\n旧时家近章台住。", 
    "rhythmic": "木兰花・玉楼春"
  }, 
  {
    "author": "晏几道", 
    "content": "风帘向晓寒成阵。\n来报东风消息近。\n试从梅蒂紫边寻，更绕柳枝柔处问。\n来迟不是春无信。", 
    "rhythmic": "木兰花・玉楼春"
  }, 
  {
    "author": "晏几道", 
    "content": "念奴初唱离亭宴。\n会作离声勾别怨。\n当时垂泪忆西楼，湿尽罗衣歌未遍。\n难逢最是身强健。", 
    "rhythmic": "木兰花・玉楼春"
  }, 
  {
    "author": "晏几道", 
    "content": "玉真能唱朱帘静。\n忆在双莲池上听。\n百分蕉叶醉如泥，却向断肠声里醒。\n夜凉水月铺明镜。", 
    "rhythmic": "木兰花・玉楼春"
  }, 
  {
    "author": "晏几道", 
    "content": "阿茸十五腰肢好。\n天与怀春风味早。\n画眉匀脸不知愁，酒熏香偏称小。\n东城杨柳西城草。", 
    "rhythmic": "木兰花・玉楼春"
  }, 
  {
    "author": "晏几道", 
    "content": "初心已恨花期晚。\n别後相思长在眼。\n兰衾犹有旧时香，每到梦回珠泪满。\n多应不信人肠断。", 
    "rhythmic": "木兰花・玉楼春"
  }, 
  {
    "author": "晏几道", 
    "content": "长亭晚送。\n都似绿窗前日梦。\n小字还家。\n恰应红灯昨夜花。\n良时易过。\n半镜流年春欲破。\n往事难忘。\n一枕高楼到夕阳。", 
    "rhythmic": "减字木兰花"
  }, 
  {
    "author": "晏几道", 
    "content": "留春不住。\n恰似年光无味处。\n满眼飞英。\n弹指东风太浅情。\n筝弦未稳。\n学得新声难破恨。\n转枕花前。\n且占香红一夜眠。", 
    "rhythmic": "减字木兰花"
  }, 
  {
    "author": "晏几道", 
    "content": "长杨辇路。\n绿满当年携手处。\n试逐春风。\n重到宫花花树中。\n芳菲绕遍。\n今日不如前日健。\n酒罢凄凉。\n新恨犹添旧恨长。", 
    "rhythmic": "减字木兰花"
  }, 
  {
    "author": "晏几道", 
    "content": "催花雨小，著柳风柔，都似去年时候好。\n露红烟绿，尽有狂情斗春早。\n长安道。\n秋千影里，丝管声中，谁放艳阳轻过了。\n倦客登临，暗惜光阴恨多少。\n楚天渺。\n归思正如乱云，短梦未成芳草。\n空把吴霜鬓华，自悲清晓。\n帝城杳。", 
    "rhythmic": "泛清波摘遍"
  }, 
  {
    "author": "晏几道", 
    "content": "春残雨过，绿暗东池道。\n玉艳藏羞媚笑。\n记当时、已恨飞镜欢疏，那至此，仍苦题花信少。\n连环情未己，物是人非，月下疏梅似伊好。\n澹秀色，黯寒香，粲若春容，何心顾、闲花凡草。\n但莫使、情随岁华迁，便杳隔秦源，也须能到。", 
    "rhythmic": "洞仙歌"
  }, 
  {
    "author": "晏几道", 
    "content": "来时杨柳东桥路。\n曲中暗有相期处。\n明月好因缘。\n欲圆还未圆。\n欲寻芳草去。\n画扇遮微雨。\n飞絮莫无情。\n闲花应笑人。", 
    "rhythmic": "菩萨蛮"
  }, 
  {
    "author": "晏几道", 
    "content": "个人轻似低飞燕。\n春来绮陌时相见。\n堪恨两横波。\n恼人情绪多。\n长留青鬓住。\n莫放红颜去。\n占取艳阳天。\n且教伊少年。", 
    "rhythmic": "菩萨蛮"
  }, 
  {
    "author": "晏几道", 
    "content": "鸾啼似作留春语。\n花飞斗学回风舞。\n红日又平西。\n画帘遮燕泥。\n烟光还自老。\n绿镜人空好。\n香在去年衣。\n鱼笺音信稀。", 
    "rhythmic": "菩萨蛮"
  }, 
  {
    "author": "晏几道", 
    "content": "春风未放花心吐。\n尊前不拟分明语。\n酒色上来迟。\n绿须红杏枝。\n今朝眉黛浅。\n暗恨归时远。\n前夜月当楼。\n相逢南陌头。", 
    "rhythmic": "菩萨蛮"
  }, 
  {
    "author": "晏几道", 
    "content": "娇香淡染胭脂雪。\n愁春细画弯弯月。\n花月镜边情。\n浅妆匀未成。\n佳期应有在。\n试倚秋千待。\n满地落英红。\n万条杨柳风。", 
    "rhythmic": "菩萨蛮"
  }, 
  {
    "author": "晏几道", 
    "content": "香莲烛下匀丹雪。\n妆成笑弄金阶月。\n娇面胜芙蓉。\n脸边天与红。\n玳筵双揭鼓。\n唤上华茵舞。\n春浅未禁寒。\n暗嫌罗袖宽。", 
    "rhythmic": "菩萨蛮"
  }, 
  {
    "author": "晏几道", 
    "content": "哀筝一弄湘江曲。\n声声写尽湘波绿。\n纤指十三弦。\n细将幽恨传。\n当筵秋水慢。\n玉柱斜飞雁。\n弹到断肠时。\n春山眉黛低。", 
    "rhythmic": "菩萨蛮"
  }, 
  {
    "author": "晏几道", 
    "content": "江南未雪梅花白。\n忆梅人是江南客。\n犹记旧相逢。\n淡烟微月中。\n玉容长有信。\n一笑归来近。\n怀远上楼时。\n晚云和雁低。", 
    "rhythmic": "菩萨蛮"
  }, 
  {
    "author": "晏几道", 
    "content": "相逢欲话相思苦。\n浅情肯信相思否。\n还恐漫相思。\n浅情人不知。\n忆曾携手处。\n月满窗前路。\n长到月来时。\n不眠犹待伊。", 
    "rhythmic": "菩萨蛮"
  }, 
  {
    "author": "晏几道", 
    "content": "雕鞍好为莺花住。\n占取东城南陌路。\n尽教春思乱如云，莫管世情轻似絮。\n古来多被虚名误。", 
    "rhythmic": "玉楼春"
  }, 
  {
    "author": "晏几道", 
    "content": "一尊相遇春风里。\n诗好似君人有几。\n吴姬十五语如弦，能唱当时楼下水。\n良辰易去如弹指。", 
    "rhythmic": "玉楼春"
  }, 
  {
    "author": "晏几道", 
    "content": "琼酥酒面风吹醒。\n一缕斜红临晚镜。\n小颦微笑尽妖娆，浅注轻匀长淡净。\n手挪梅蕊寻香径。", 
    "rhythmic": "玉楼春"
  }, 
  {
    "author": "晏几道", 
    "content": "清歌学得秦娥似。\n金屋瑶台知姓字。\n可怜春恨一生心，长带粉痕双袖泪。\n从来懒话低眉事。", 
    "rhythmic": "玉楼春"
  }, 
  {
    "author": "晏几道", 
    "content": "旗亭西畔朝云住。\n沈水香烟长满路。\n柳阴分到画眉边，花片飞来垂手处。\n妆成尽任秋娘妒。", 
    "rhythmic": "玉楼春"
  }, 
  {
    "author": "晏几道", 
    "content": "离鸾照罢尘生镜。\n几点吴霜侵绿鬓。\n琵琶弦上语无凭，豆蔻梢头春有信。\n相思拼损朱颜尽。", 
    "rhythmic": "玉楼春"
  }, 
  {
    "author": "晏几道", 
    "content": "东风又作无情计。\n艳粉娇红吹满地。\n碧楼帘影不遮愁，还似去年今日意。\n谁知错管春残事。", 
    "rhythmic": "玉楼春"
  }, 
  {
    "author": "晏几道", 
    "content": "斑骓路与阳台近。\n前度无题初借问。\n暖风鞭袖尽闲垂，微月帘栊曾暗认。\n梅花未足凭芳信。", 
    "rhythmic": "玉楼春"
  }, 
  {
    "author": "晏几道", 
    "content": "红绡学舞腰肢软。\n旋织舞衣宫样染。\n织成云外雁行斜，染作江南春水浅。\n露桃宫里随歌管。", 
    "rhythmic": "玉楼春"
  }, 
  {
    "author": "晏几道", 
    "content": "当年信道情无价。\n桃叶尊前论别夜。\n脸红心绪学梅妆，眉翠工夫如月画。\n来时醉倒旗亭下。", 
    "rhythmic": "玉楼春"
  }, 
  {
    "author": "晏几道", 
    "content": "采莲时候慵歌舞。\n永日闲从花里度。\n暗随苹末晓风来，直待柳梢斜月去。\n停桡共说江头路。", 
    "rhythmic": "玉楼春"
  }, 
  {
    "author": "晏几道", 
    "content": "芳年正是香英嫩。\n天与娇波长入鬓。\n蕊珠宫里旧承恩，夜拂银屏朝把镜。\n云情去住终难信。", 
    "rhythmic": "玉楼春"
  }, 
  {
    "author": "晏几道", 
    "content": "轻风拂柳冰初绽。\n细雨消尘云未散。\n红窗青镜待妆梅，绿陌高楼催送雁。\n华罗歌扇金蕉盏。", 
    "rhythmic": "玉楼春"
  }, 
  {
    "author": "晏几道", 
    "content": "粉痕闲印玉尖纤。\n啼红傍晚奁。\n旧寒新暖尚相兼。\n梅疏待雪添。\n春冉冉，恨恹恹。\n章台对卷帘。\n个人鞭影弄凉蟾。\n楼前侧帽檐。", 
    "rhythmic": "阮郎归"
  }, 
  {
    "author": "晏几道", 
    "content": "来时红日弄窗纱。\n春红入睡霞。\n去时庭树欲栖鸦。\n香屏掩月斜。\n收翠羽，整妆华。\n青骊信又差。\n玉笙犹恋碧桃花。\n今宵未忆家。", 
    "rhythmic": "阮郎归"
  }, 
  {
    "author": "晏几道", 
    "content": "旧香残粉似当初。\n人情恨不如。\n一春犹有数行书。\n秋来书更疏。\n衾凤冷，枕鸳孤。\n愁肠待酒舒。\n梦魂纵有也成虚。\n那堪和梦无。", 
    "rhythmic": "阮郎归"
  }, 
  {
    "author": "晏几道", 
    "content": "天边金掌露成霜。\n云随雁字长。\n绿杯红袖称重阳。\n人情似故乡。\n兰佩紫，菊簪黄。\n殷勤理旧狂。\n欲将沈醉换悲凉。\n清歌莫断肠。", 
    "rhythmic": "阮郎归"
  }, 
  {
    "author": "晏几道", 
    "content": "晚妆长趁景阳钟。\n双蛾著意浓。\n舞腰浮动绿云浓。\n樱桃半点红。\n怜美景，惜芳容。\n沈思暗记中。\n春寒帘幕几重重。\n杨花尽日风。", 
    "rhythmic": "阮郎归"
  }, 
  {
    "author": "晏几道", 
    "content": "试把花期数。\n便早有、感春情绪。\n看即梅花吐。\n愿花更不谢，春且长住。\n只恐花飞又春去。\n花开还不语。\n问此意、年年春还会否。\n绛唇青鬓，渐少花前语。", 
    "rhythmic": "归田乐"
  }, 
  {
    "author": "晏几道", 
    "content": "二月春花厌落梅。ピ\n仙源归路碧桃催。ピ\n渭城丝雨劝离杯。ピ\n欢意似云真薄，客鞭摇柳正多才。ピ\n凤楼人待锦书来。ピ", 
    "rhythmic": "浣溪沙"
  }, 
  {
    "author": "晏几道", 
    "content": "卧鸭池头小苑开。\n暄风吹尽北枝梅。\n柳长莎软路萦回。\n静避绿阴莺有意，漫随游骑絮多才。\n去年今日忆同来。", 
    "rhythmic": "浣溪沙"
  }, 
  {
    "author": "晏几道", 
    "content": "二月和风到碧城。\n万条千缕绿相迎。\n舞烟眠雨过清明。\n妆镜巧眉偷叶样，歌楼妍曲借枝名。\n晚秋霜霰莫无情。", 
    "rhythmic": "浣溪沙"
  }, 
  {
    "author": "晏几道", 
    "content": "白春衫杨柳鞭。\n碧蹄骄马杏花鞯。\n落英飞絮冶游天。\n南陌暖风吹舞榭，东城凉月照歌筵。\n赏心多是酒中仙。", 
    "rhythmic": "浣溪沙"
  }, 
  {
    "author": "晏几道", 
    "content": "床上银屏几点山。\n鸭炉香过琐窗寒。\n小云双枕恨春闲。\n惜别漫成良夜醉，解愁时有翠笺还。\n那回分袂月初残。", 
    "rhythmic": "浣溪沙"
  }, 
  {
    "author": "晏几道", 
    "content": "绿柳藏乌静掩关。\n鸭炉香细琐窗闲。\n那回分袂月初残。\n惜别漫成良夜醉，解愁时有翠笺还。\n欲寻双叶寄情难。", 
    "rhythmic": "浣溪沙"
  }, 
  {
    "author": "晏几道", 
    "content": "家近旗亭酒易酤。\n花时长得醉工夫。\n伴人歌笑懒妆梳。\n户外绿杨春系马，床前红烛夜呼卢。\n相逢还解有情无。", 
    "rhythmic": "浣溪沙"
  }, 
  {
    "author": "晏几道", 
    "content": "日日双眉斗画长。\n行云飞絮共轻狂。\n不将心嫁冶游郎。\n溅酒滴残歌扇字，弄花熏得舞衣香。\n一春弹泪说凄凉。", 
    "rhythmic": "浣溪沙"
  }, 
  {
    "author": "晏几道", 
    "content": "飞鹊台前晕翠蛾。\n千金新换绛仙螺。\n最难加意为颦多。\n几处睡痕留醉袖，一春愁思近横波。\n远山低尽不成歌。", 
    "rhythmic": "浣溪沙"
  }, 
  {
    "author": "晏几道", 
    "content": "午醉西桥夕未醒。\n雨花凄断不堪听。\n归时应减鬓边青。\n衣化客尘今古道，柳含春意短长亭。\n凤楼争见路旁情。", 
    "rhythmic": "浣溪沙"
  }, 
  {
    "author": "晏几道", 
    "content": "一样宫妆簇彩舟。\n碧罗团扇自障羞。\n水仙人在镜中游。\n腰自细来多态度，脸因红处转风流。\n年年相遇绿江头。", 
    "rhythmic": "浣溪沙"
  }, 
  {
    "author": "晏几道", 
    "content": "已拆秋千不奈闲。\n却随胡蝶到花间。\n旋寻双叶插云鬟。\n几摺湘裙烟缕细，一钩罗袜素蟾弯。\n绿窗红豆忆前欢。", 
    "rhythmic": "浣溪沙"
  }, 
  {
    "author": "晏几道", 
    "content": "闲弄筝弦懒系裙。\n铅华消尽见天真。\n眼波低处事还新。\n怅恨不逢如意酒，寻思难值有情人。\n可怜虚度琐窗春。", 
    "rhythmic": "浣溪沙"
  }, 
  {
    "author": "晏几道", 
    "content": "团扇初随碧簟收。\n画檐归燕尚迟留。\n靥朱眉翠喜清秋。\n风意未应迷狭路，灯痕犹自记高楼。\n露花烟叶与人愁。", 
    "rhythmic": "浣溪沙"
  }, 
  {
    "author": "晏几道", 
    "content": "翠阁朱阑倚处危。\n夜凉闲捻彩箫吹。\n曲中双凤已分飞。\n绿酒细倾消别恨，红笺小写问归期。\n月华风意似当时。", 
    "rhythmic": "浣溪沙"
  }, 
  {
    "author": "晏几道", 
    "content": "唱得红梅字字香。\n柳枝桃叶尽深藏。\n遏云声里送雕觞。\n才听便拼衣袖湿，欲歌先倚黛眉长。\n曲终敲损燕钗梁。", 
    "rhythmic": "浣溪沙"
  }, 
  {
    "author": "晏几道", 
    "content": "小杏春声学浪仙。\n疏梅清唱替哀弦。\n似花如雪绕琼筵。\n腮粉月痕妆罢後，脸红莲艳酒醒前。\n今年水调得人怜。", 
    "rhythmic": "浣溪沙"
  }, 
  {
    "author": "晏几道", 
    "content": "铜虎分符领外台。\n五云深处彩旌来。\n春随红旆过长淮。\n千里裤襦添旧暖，万家桃李间新栽。\n使星回首是三台。", 
    "rhythmic": "浣溪沙"
  }, 
  {
    "author": "晏几道", 
    "content": "浦口莲香夜不收。\n水边风里欲生秋。\n棹歌声细不惊鸥。\n凉月送归思往事，落英飘去起新愁。\n可堪题叶寄东楼。", 
    "rhythmic": "浣溪沙"
  }, 
  {
    "author": "晏几道", 
    "content": "莫问逢春能几回。\n能歌能笑是多才。\n露花犹有好枝开。\n绿鬓旧人皆老大，红梁新燕又归来。\n尽须珍重掌中杯。", 
    "rhythmic": "浣溪沙"
  }, 
  {
    "author": "晏几道", 
    "content": "楼上灯深欲闭门。\n梦云归去不留痕。\n几年芳草忆王孙。\n向日阑干依旧绿，试将前事倚黄昏。\n记曾来处易消魂。", 
    "rhythmic": "浣溪沙"
  }, 
  {
    "author": "晏几道", 
    "content": "绿阴春尽，飞絮绕香阁。\n晚来翠眉宫样，巧把远山学。\n一寸狂心未说，已向横波觉。\n画帘遮币。\n新翻曲妙，暗许闲人带偷掏。\n前度书多隐语，意浅愁难答。\n昨夜诗有回纹，韵险还慵押。\n都待笙歌散了，记取留时霎。", 
    "rhythmic": "六么令"
  }, 
  {
    "author": "晏几道", 
    "content": "雪残风信，悠扬春消息。\n天涯倚楼新恨，杨柳几丝碧。\n还是南云雁少，锦字无端的。\n宝钗瑶席。\n彩弦声里，拼作尊前未归客。\n遥想疏梅此际，月底香英白。\n别後谁绕前溪，手拣繁枝摘。\n莫道伤高恨远，付与临风笛。", 
    "rhythmic": "六么令"
  }, 
  {
    "author": "晏几道", 
    "content": "日高春睡，唤起懒装束。\n年年落花时候，惯得娇眠足。\n学唱宫梅便好，更暖银笙逐。\n黛蛾低绿。\n堪教人恨，却似江南旧时曲。\n常记东楼夜雪，翠幕遮红烛。\n还是芳酒杯中，一醉光阴促。\n曾笑阳台梦短，无计怜香玉。", 
    "rhythmic": "六么令"
  }, 
  {
    "author": "晏几道", 
    "content": "槛花稀，池草遍。\n冷落吹笙庭院。\n人去日，燕西飞。\n燕归人未归。\n数书期，寻梦意。\n弹指一年春事。\n新怅望，旧悲凉。\n不堪红日长。", 
    "rhythmic": "更漏子"
  }, 
  {
    "author": "晏几道", 
    "content": "柳间眠，花里醉。\n不惜绣裙铺地。\n钗燕重，鬓蝉轻。\n一双梅子青。\n粉笺书，罗袖泪。\n还有可怜新意。\n遮闷绿，掩羞红。\n晚来团扇风。", 
    "rhythmic": "更漏子"
  }, 
  {
    "author": "晏几道", 
    "content": "柳丝长，桃叶小。\n深院断无人到。\n红日淡，绿烟晴。\n流莺三两声。\n雪香浓，檀晕少。\n枕上卧枝花好。\n春思重，晓妆迟。\n寻思残梦时。", 
    "rhythmic": "更漏子"
  }, 
  {
    "author": "晏几道", 
    "content": "露华高，风信远。\n宿醉画帘低卷。\n梳洗倦，冶游慵。\n绿窗春睡浓。\n彩条轻，金缕重。\n昨日小桥相送。\n芳草恨，落花愁。\n去年同倚楼。", 
    "rhythmic": "更漏子"
  }, 
  {
    "author": "晏几道", 
    "content": "出墙花，当路柳。\n借问芳心谁有。\n红解笑，绿能颦。\n千般恼乱春。\n北来人，南去客。\n朝暮等闲攀折。\n怜晚秀，惜残阳。\n情知枉断肠。", 
    "rhythmic": "更漏子"
  }, 
  {
    "author": "晏几道", 
    "content": "欲论心，先掩泪。\n零落去年风味。\n闲卧处，不言时。\n愁多只自知。\n到情深，俱是怨。\n惟有梦中相见。\n犹似旧，奈人禁。\n偎人说寸心。", 
    "rhythmic": "更漏子"
  }, 
  {
    "author": "晏几道", 
    "content": "对镜偷匀玉箸，背人学写银钩。\n系谁红豆罗带角，心情正著春游。\n那日杨花陌上，多时杏子墙头。\n眼底关山无奈，梦中云雨空休。\n问看几许怜才意，两蛾藏尽离愁。\n难拼此回肠断，终须锁定红楼。", 
    "rhythmic": "河满子"
  }, 
  {
    "author": "晏几道", 
    "content": "绿绮琴中心事，齐纨扇上时光。\n五陵年少浑薄，轻如曲水飘香。\n夜夜魂消梦峡，年年泪尽啼湘。\n归雁行边远字，惊鸾舞处离肠。\n蕙楼多少铅华在，从来错倚红妆。\n可羡邻姬十五，金钗早嫁王昌。", 
    "rhythmic": "河满子"
  }, 
  {
    "author": "晏几道", 
    "content": "晓日当帘，睡痕犹占香腮。\n轻盈笑倚鸾台。\n晕残红，匀宿翠，满镜花开。\n娇蝉鬓畔，插一枝、淡蕊疏梅。\n每到春深，多愁饶恨，妆成懒下香阶。", 
    "rhythmic": "于飞乐"
  }, 
  {
    "author": "晏几道", 
    "content": "凭江阁，看烟鸿。\n恨春浓。\n还有当年闻笛泪，洒东风。\n时候草绿花红。", 
    "rhythmic": "愁倚阑令・春光好"
  }, 
  {
    "author": "晏几道", 
    "content": "花阴月，柳梢莺。\n近清明。\n长恨去年今夜雨，洒离亭。\n枕上怀远诗成。", 
    "rhythmic": "愁倚阑令・春光好"
  }, 
  {
    "author": "晏几道", 
    "content": "春罗薄，酒醒寒。\n梦初残。\n枕片时云雨事，已关山。\n楼上斜日阑干。", 
    "rhythmic": "愁倚阑令・春光好"
  }, 
  {
    "author": "晏几道", 
    "content": "年光正似花梢露。\n弹指春还暮。\n翠眉仙子望归来，倚遍玉城珠树。\n岂知别後，好风良月，往事无寻处。\n狂情错向红尘住。\n忘了瑶台路。\n碧桃花蕊已应开，欲伴彩云飞去。\n回思十载，朱颜青鬓，枉被浮名误。", 
    "rhythmic": "御街行"
  }, 
  {
    "author": "晏几道", 
    "content": "街南绿树春饶絮。\n雪满游春路。\n树头花艳杂娇云，树底人家朱户。\n北楼闲上，疏帘高卷，直见街南树。\n阑干倚尽犹慵去。\n几度黄昏雨。\n晚春盘马踏青苔，曾傍绿阴深驻。\n落花犹在，香屏空掩，人面知何处。", 
    "rhythmic": "御街行"
  }, 
  {
    "author": "晏几道", 
    "content": "高阁对横塘。\n新燕年光。\n柳花残梦隔潇湘。\n绿浦归帆看不见，还是斜阳。\n一笑解愁肠。\n人会娥妆。\n藕丝衫袖郁金香。\n曳雪牵云留客醉，且伴春狂。", 
    "rhythmic": "浪淘沙"
  }, 
  {
    "author": "晏几道", 
    "content": "小绿间长红。\n露蕊烟丛。\n花开花落昔年同。\n惟恨花前携手处，往事成空。\n山远水重重。\n一笑难逢。\n已拼长在别离中。\n霜鬓知他从此去，几度春风。", 
    "rhythmic": "浪淘沙"
  }, 
  {
    "author": "晏几道", 
    "content": "丽曲醉思仙。\n十二哀弦。\n蛾叠柳脸红莲。\n多少雨条烟叶恨，红泪离筵。\n行子惜流年。\n鹈枝边。\n吴堤春水舣兰船。\n南去北来今渐老，难负尊前。", 
    "rhythmic": "浪淘沙"
  }, 
  {
    "author": "晏几道", 
    "content": "翠幕绮筵张。\n淑景难忘。\n阳关声巧绕雕梁。\n美酒十分谁与共，玉指持觞。\n晓枕梦高唐。\n略话衷肠。\n小山池院竹风凉。\n明夜月圆帘四卷，今夜思量。", 
    "rhythmic": "浪淘沙"
  }, 
  {
    "author": "晏几道", 
    "content": "昭华凤管知名久。\n长闭帘栊。\n日日春慵。\n闲倚庭花晕脸红。\n应说金谷无人後，此会相逢。", 
    "rhythmic": "丑奴儿・采桑子"
  }, 
  {
    "author": "晏几道", 
    "content": "日高庭院杨花转，闲淡春风。\n莺语惺忪。\n似笑金屏昨夜空。\n娇慵未洗匀妆手，闲印斜红。", 
    "rhythmic": "丑奴儿・采桑子"
  }, 
  {
    "author": "晏几道", 
    "content": "种花人自蕊宫来。\n牵衣问小梅。\n今年芳意何似，应向旧枝开。\n凭寄语，谢瑶台。\n客无才。\n粉香传信，玉盏开筵，莫待春回。", 
    "rhythmic": "诉衷情"
  }, 
  {
    "author": "晏几道", 
    "content": "净揩妆脸浅匀眉。\n衫子素梅儿。\n苦无心绪梳洗，闲淡也相宜。\n云态度，柳腰肢。\n入相思。\n夜来月底，今日尊前，未当佳期。", 
    "rhythmic": "诉衷情"
  }, 
  {
    "author": "晏几道", 
    "content": "渚莲霜晓坠残红。\n依约旧秋同。\n玉人团扇恩浅，一意恨西风。\n云去住，月朦胧。\n夜寒浓。\n此时还是，泪墨书成，未有归鸿。", 
    "rhythmic": "诉衷情"
  }, 
  {
    "author": "晏几道", 
    "content": "凭觞静忆去年秋，桐落故溪头。\n诗成自写红叶，和恨寄东流。\n人脉脉，水悠悠。\n几多愁。\n雁书不到，蝶梦无凭，漫倚高楼。", 
    "rhythmic": "诉衷情"
  }, 
  {
    "author": "晏几道", 
    "content": "小梅风韵最妖娆。\n开处雪初消。\n南枝欲附春信，长恨陇人遥。\n闲记忆，旧江皋。\n路迢迢。\n暗香浮动，疏影横斜，几处溪桥。", 
    "rhythmic": "诉衷情"
  }, 
  {
    "author": "晏几道", 
    "content": "长因蕙草记罗裙。\n绿腰沈水熏。\n阑干曲处人静，曾共倚黄昏。\n风有韵，月无痕。\n暗消魂。\n拟将幽恨，试写残花，寄与朝云。", 
    "rhythmic": "诉衷情"
  }, 
  {
    "author": "晏几道", 
    "content": "御纱新制石榴裙。\n沈香慢火熏。\n越罗双带宫样，飞鹭碧波纹。\n随锦字，叠香痕。\n寄文君。\n系来花下，解向尊前，谁伴朝云。", 
    "rhythmic": "诉衷情"
  }, 
  {
    "author": "晏几道", 
    "content": "都人离恨满歌筵。\n清唱倚危弦。\n星屏别後千里，更见是何年。\n骢骑稳，绣衣鲜。\n欲朝天。\n北人欢笑，南国悲凉，迎送金鞭。", 
    "rhythmic": "诉衷情"
  }, 
  {
    "author": "晏几道", 
    "content": "柳下笙歌庭院，花间姊妹秋千。\n记得春楼当日事，写向红窗夜月前。\n凭谁寄小莲。\n绛蜡等闲陪泪，吴蚕到了缠绵。", 
    "rhythmic": "破阵子"
  }, 
  {
    "author": "晏几道", 
    "content": "绿遍西池。\n梅子青时。\n尽无端、尽日东风恶，更霏微细雨，恼人离恨，满路春泥。", 
    "rhythmic": "好女儿"
  }, 
  {
    "author": "晏几道", 
    "content": "酌酒殷勤。\n尽更留春。\n忍无情、便赋馀花落，待花前细把、一春心事，问个人人。", 
    "rhythmic": "好女儿"
  }, 
  {
    "author": "晏几道", 
    "content": "花信来时，恨无人似花依旧。\n又成春瘦。\n折断门前柳。\n天与多情，不与长相守。\n分飞後。\n泪痕和酒。\n占了双罗袖。", 
    "rhythmic": "点绛唇"
  }, 
  {
    "author": "晏几道", 
    "content": "明日征鞭，又将南陌垂杨折。\n自怜轻别。\n拼得音尘绝。\n杏子枝边，倚处阑干月。\n依前缺。\n去年时节。\n旧事无人说。", 
    "rhythmic": "点绛唇"
  }, 
  {
    "author": "晏几道", 
    "content": "碧水东流，漫题凉叶津头寄。\n谢娘春意。\n临水颦双翠。\n日日骊歌，空费行人泪。\n成何计。\n未如浓醉。\n闲掩红楼睡。", 
    "rhythmic": "点绛唇"
  }, 
  {
    "author": "晏几道", 
    "content": "妆席相逢，旋匀红泪歌金缕。\n意中曾许。\n欲共吹花去。\n长爱荷香，柳色殷桥路。\n留人住。\n淡烟微雨。\n好个双栖处。", 
    "rhythmic": "点绛唇"
  }, 
  {
    "author": "晏几道", 
    "content": "湖上西风，露花啼处秋香老。\n谢家春草。\n唱得清商好。\n笑倚兰舟，转尽新声了。\n烟波渺。\n暮云稀少。\n一点凉蟾小。", 
    "rhythmic": "点绛唇"
  }, 
  {
    "author": "晏几道", 
    "content": "楚乡春晚，似入仙源。\n拾翠处、闲随流水，踏青路、暗惹香尘。\n心心在，柳外青帘，花下朱门。\n对景且醉芳尊。\n莫话消魂。", 
    "rhythmic": "两同心"
  }, 
  {
    "author": "晏几道", 
    "content": "绿勾阑畔，黄昏淡月，携手对残红。\n纱窗影里，朦腾春睡，繁杏小屏风。", 
    "rhythmic": "少年游"
  }, 
  {
    "author": "晏几道", 
    "content": "西溪丹杏，波前媚脸，珠露与深匀。\n南楼翠柳，烟中愁黛，丝雨恼娇颦。", 
    "rhythmic": "少年游"
  }, 
  {
    "author": "晏几道", 
    "content": "离多最是，东西流水，终解两相逢。\n浅情终似，行云无定，犹到梦魂中。", 
    "rhythmic": "少年游"
  }, 
  {
    "author": "晏几道", 
    "content": "西楼别後，风高露冷，无奈月分明。\n飞鸿影里，捣衣砧外，总是玉关情。\n王孙此际，山重水远，何处赋西征。", 
    "rhythmic": "少年游"
  }, 
  {
    "author": "晏几道", 
    "content": "雕梁燕去，裁诗寄远，庭院旧风流。\n黄花醉了，碧梧题罢，闲卧对高秋。\n繁云破後，分明素月，凉影挂金钩。", 
    "rhythmic": "少年游"
  }, 
  {
    "author": "晏几道", 
    "content": "闲敲玉镫隋堤路。\n一笑开朱户。\n素云凝澹月婵娟。\n门外鸭头春水、木兰船。\n吹花拾蕊嬉游惯。\n天与相逢晚。\n一声长笛倚楼时。\n应恨不题红叶、寄相思。", 
    "rhythmic": "虞美人"
  }, 
  {
    "author": "晏几道", 
    "content": "飞花自有牵情处。\n不向枝边坠。\n随风飘荡已堪愁。\n更伴东流流水、过秦楼。\n楼中翠黛含春怨。\n闲倚阑干见。\n远弹双泪惜香红。\n暗恨玉颜光景、与花同。", 
    "rhythmic": "虞美人"
  }, 
  {
    "author": "晏几道", 
    "content": "曲阑干外天如水。\n昨夜还曾倚。\n初将明月比佳期。\n长向月圆时候、望人归。\n罗衣著破前香在。\n旧意谁教改。\n一春离恨懒调弦。\n犹有两行闲泪、宝筝前。", 
    "rhythmic": "虞美人"
  }, 
  {
    "author": "晏几道", 
    "content": "疏梅月下歌金缕。\n忆共文君语。\n更谁情浅似春风。\n一夜满枝新绿、替残红。\n苹香已有莲开信。\n两桨佳期近。\n采莲时节定来无。\n醉後满身花影、倩人扶。", 
    "rhythmic": "虞美人"
  }, 
  {
    "author": "晏几道", 
    "content": "玉箫吹遍烟花路。\n小谢经年去。\n更教谁画远山眉。\n又是陌头风细、恼人时。\n时光不解年年好。\n叶上秋声早。\n可怜蝴蝶易分飞。\n只有杏梁双燕、每来归。", 
    "rhythmic": "虞美人"
  }, 
  {
    "author": "晏几道", 
    "content": "秋风不似春风好。\n一夜金英老。\n更谁来凭曲阑干。\n惟有雁边斜月、照关山。\n双星旧约年年在。\n笑尽人情改。\n有期无定是无期。\n说与小云新恨、也低眉。", 
    "rhythmic": "虞美人"
  }, 
  {
    "author": "晏几道", 
    "content": "小梅枝上东君信。\n雪後花期近。\n南枝开尽北枝开。\n长被陇头游子、寄春来。\n年年衣袖年年泪。\n总为今朝意。\n问谁同是忆花人。\n赚得小鸿眉黛、也低颦。", 
    "rhythmic": "虞美人"
  }, 
  {
    "author": "晏几道", 
    "content": "湿红笺纸回纹字。\n多少柔肠事。\n去年双燕欲归时。\n还是碧云千里、锦书迟。\n南楼风月长依旧。\n别恨无端有。\n倩谁横笛倚危阑。\n今夜落梅声里、怨关山。", 
    "rhythmic": "虞美人"
  }, 
  {
    "author": "晏几道", 
    "content": "一弦弹尽仙韶乐。\n曾破千金学。\n玉楼银烛夜深深。\n愁见曲中双泪、落香襟。\n从来不奈离声怨。\n几度朱弦断。\n未知谁解赏新音。\n长是好风明月、暗知心。", 
    "rhythmic": "虞美人"
  }, 
  {
    "author": "晏几道", 
    "content": "秋千散後朦胧月，满院人闲。\n几处雕阑。\n一夜风吹杏粉残。\n昭阳殿里春衣就，金缕初乾。\n莫信朝寒。\n明日花前试舞看。", 
    "rhythmic": "采桑子"
  }, 
  {
    "author": "晏几道", 
    "content": "花前独占春风早，长爱江梅。\n秀艳清杯。\n芳意先愁凤管催。\n寻香已落闲人後，此恨难裁。\n更晚须来。\n却恐初开胜未开。", 
    "rhythmic": "采桑子"
  }, 
  {
    "author": "晏几道", 
    "content": "芦鞭坠遍杨花陌，晚见珍珍。\n疑是朝云。\n来作高唐梦里人。\n应怜醉落楼中帽，长带歌尘。\n试拂香茵。\n留解金鞍睡过春。", 
    "rhythmic": "采桑子"
  }, 
  {
    "author": "晏几道", 
    "content": "日高庭院杨花转，闲淡春风。\n昨夜匆匆。\n颦入遥山翠黛中。\n金盆水冷菱花净，满面残红。\n欲洗犹慵。\n弦上啼乌此夜同。", 
    "rhythmic": "采桑子"
  }, 
  {
    "author": "晏几道", 
    "content": "征人去日殷勤嘱，莫负心期。\n寒雁来时。\n第一传书慰别离。\n轻春织就机中素，泪墨题诗。\n欲寄相思。\n日日高楼看雁飞。", 
    "rhythmic": "采桑子"
  }, 
  {
    "author": "晏几道", 
    "content": "花时恼得琼枝瘦，半被残香。\n睡损梅妆。\n红泪今春第一行。\n风流笑伴相逢处，白马游缰。\n共折垂杨。\n手拈芳条说夜长。", 
    "rhythmic": "采桑子"
  }, 
  {
    "author": "晏几道", 
    "content": "春风不负年年信，长趁花期。\n小锦堂西。\n红杏初开第一枝。\n碧箫度曲留人醉，昨夜归迟。\n短恨凭谁。\n莺语殷勤月落时。", 
    "rhythmic": "采桑子"
  }, 
  {
    "author": "晏几道", 
    "content": "秋来更觉消魂苦，小字还稀。\n坐想行思。\n怎得相看似旧时。\n南楼把手凭肩处，风月应知。\n别後除非。\n梦里时时得见伊。", 
    "rhythmic": "采桑子"
  }, 
  {
    "author": "晏几道", 
    "content": "谁将一点凄凉意，送入低眉。\n画箔闲垂。\n多是今宵得睡迟。\n夜痕记尽窗间月，曾误心期。\n准拟相思。\n还是窗间记月时。", 
    "rhythmic": "采桑子"
  }, 
  {
    "author": "晏几道", 
    "content": "宜春苑外楼堪倚，雪意方浓。\n雁影冥。\n正共银屏小景同。\n可无人解相思处，昨夜东风。\n梅蕊应红。\n知在谁家锦字中。", 
    "rhythmic": "采桑子"
  }, 
  {
    "author": "晏几道", 
    "content": "白莲池上当时月，今夜重圆。\n曲水兰船。\n忆伴飞琼看月眠。\n黄花绿酒分携後，泪湿吟笺。\n旧事年年。\n时节南湖又采莲。", 
    "rhythmic": "采桑子"
  }, 
  {
    "author": "晏几道", 
    "content": "高吟烂醉淮西月，诗酒相留。\n明日归舟。\n碧藕花中醉过秋。\n文姬赠别双团扇，自写银钩。\n散尽离愁。\n携得清风出画楼。", 
    "rhythmic": "采桑子"
  }, 
  {
    "author": "晏几道", 
    "content": "前欢几处笙歌地，长负登临。\n月幌风襟。\n犹忆西楼著意深。\n莺花见尽当时事，应笑如今。\n一寸愁心。\n日日寒蝉夜夜砧。", 
    "rhythmic": "采桑子"
  }, 
  {
    "author": "晏几道", 
    "content": "无端恼破桃源梦，明日青楼。\n玉腻花柔。\n不学行云易去留。\n应嫌衫袖前香冷，重傍金虬。\n歌扇风流。\n遮尽归时翠黛愁。", 
    "rhythmic": "采桑子"
  }, 
  {
    "author": "晏几道", 
    "content": "年年此夕东城见，欢意匆匆。\n明日还重。\n却在楼台缥缈中。\n垂螺拂黛清歌女，曾唱相逢。\n秋月春风。\n醉枕香衾一岁同。", 
    "rhythmic": "采桑子"
  }, 
  {
    "author": "晏几道", 
    "content": "双螺未学同心绾，已占歌名。\n月白风清。\n长倚昭华笛里声。\n知音敲尽朱颜改，寂寞时情。\n一曲离亭。\n惜与青楼忍泪听。", 
    "rhythmic": "采桑子"
  }, 
  {
    "author": "晏几道", 
    "content": "西楼月下当时见，泪粉偷匀。\n歌罢还颦。\n恨隔炉烟看未真。\n别来楼外垂杨缕，几换青春。\n倦客红尘。\n长记楼中粉泪人。", 
    "rhythmic": "采桑子"
  }, 
  {
    "author": "晏几道", 
    "content": "非花非雾前时见，满眼娇春。\n浅笑微颦。\n恨隔垂帘看未真。\n殷勤借问家何处，不在红尘。\n若是朝云。\n宜作今宵梦里人。", 
    "rhythmic": "采桑子"
  }, 
  {
    "author": "晏几道", 
    "content": "当时月下分飞处，依旧凄凉。\n也会思量。\n不道孤眠夜更长。\n泪痕遍鸳鸯枕，重绕回廊。\n月上东窗。\n长到如今欲断肠。", 
    "rhythmic": "采桑子"
  }, 
  {
    "author": "晏几道", 
    "content": "湘妃浦口莲开尽，昨夜红稀。\n懒过前溪。\n闲舣扁舟看雁飞。\n去年谢女池边醉，晚雨霏微。\n记得归时。\n旋折新荷盖舞衣。", 
    "rhythmic": "采桑子"
  }, 
  {
    "author": "晏几道", 
    "content": "别来长记西楼事，结遍兰襟。\n遗恨重寻。\n弦断相如绿绮琴。\n何时一枕逍遥夜，细话初心。\n若问如今。\n也似当时著意深。", 
    "rhythmic": "采桑子"
  }, 
  {
    "author": "晏几道", 
    "content": "红窗碧玉新名旧，犹绾双螺。\n一寸秋波。\n千斛明珠觉未多。\n小来竹马同游客，惯听清歌。\n今日蹉跎。\n恼乱工夫晕翠蛾。", 
    "rhythmic": "采桑子"
  }, 
  {
    "author": "晏几道", 
    "content": "昭华凤管知名久，长闭帘栊。\n闻道春慵。\n方倚庭花晕脸红。\n可怜金谷无人後，此会相逢。\n三弄临风。\n送得当筵玉盏空。", 
    "rhythmic": "采桑子"
  }, 
  {
    "author": "晏几道", 
    "content": "金风玉露初凉夜，秋草窗前。\n浅醉闲眠。\n一枕江风梦不圆。\n长情短恨难凭寄，枉费红笺。\n试拂么弦。\n却恐琴心可暗传。", 
    "rhythmic": "采桑子"
  }, 
  {
    "author": "晏几道", 
    "content": "心期昨夜寻思遍，犹负殷勤。\n齐斗堆金。\n难买丹诚一寸真。\n须知枕上尊前意，占得长春。\n寄语东邻。\n似此相看有几人。", 
    "rhythmic": "采桑子"
  }, 
  {
    "author": "晏几道", 
    "content": "柳上烟归，池南雪尽。\n东风渐有繁华信。\n花开花谢蝶应知，春来春去莺能问。\n梦意犹疑，心期欲近。\n云笺字字萦方寸。\n宿妆曾比杏腮红，忆人细把香英认。", 
    "rhythmic": "踏莎行"
  }, 
  {
    "author": "晏几道", 
    "content": "宿雨收尘，朝霞破暝。\n风光暗许花期定。\n玉人呵手试妆时，粉香帘幕阴阴静。\n斜雁朱弦，孤鸾绿镜。\n伤春误了寻芳兴。\n去年今日杏墙西，啼莺唤得闲愁醒。", 
    "rhythmic": "踏莎行"
  }, 
  {
    "author": "晏几道", 
    "content": "绿径穿花，红楼压水。\n寻芳误到蓬莱地。\n玉颜人是蕊珠仙，相逢展尽双蛾翠。\n梦草闲眠，流觞浅醉。\n一春总见瀛洲事。\n别来双燕又西飞，无端不寄相思字。", 
    "rhythmic": "踏莎行"
  }, 
  {
    "author": "晏几道", 
    "content": "雪尽寒轻，月斜烟重。\n清欢犹记前时共。\n迎风朱户背灯开，拂檐花影侵帘动。\n绣枕双鸳，香苞翠凤。\n从来往事都如梦。\n伤心最是醉归时，眼前少个人人送。", 
    "rhythmic": "踏莎行"
  }, 
  {
    "author": "晏几道", 
    "content": "南苑吹花，西楼题叶，故园欢事重重。\n凭阑秋思，闲记旧相逢。\n几处歌云梦雨，可怜便、流水西东。\n别来久，浅情未有，锦字系征鸿。\n年光还少味，开残槛菊，落尽溪桐。\n漫留得，尊前淡月西风。\n此恨谁堪共说，清愁付、绿酒杯中。\n佳期在，归时待把，香袖看啼红。", 
    "rhythmic": "满庭芳"
  }, 
  {
    "author": "晏几道", 
    "content": "画屏天畔，梦回依约，十洲云水。\n手拈红笺寄人书，写无限、伤春事。\n别浦高楼曾漫倚。", 
    "rhythmic": "留春令"
  }, 
  {
    "author": "晏几道", 
    "content": "采莲舟上，夜来陡觉，十分秋意。\n懊恼寒花暂时香，与情浅、人相似。\n玉蕊歌清招晚醉。", 
    "rhythmic": "留春令"
  }, 
  {
    "author": "晏几道", 
    "content": "海棠风横，醉中吹落，香红强半。\n小粉多情怨花飞，仔细把、残香看。\n一抹浓檀秋水畔。", 
    "rhythmic": "留春令"
  }, 
  {
    "author": "晏几道", 
    "content": "柳阴庭院杏梢墙。\n依旧巫阳。\n凤箫已远青楼在，水沈谁、复暖前香。\n临镜舞鸾离照，倚筝飞雁辞行。\n坠鞭人意自凄凉。\n泪眼回肠。\n断云残雨当年事，到如今、几处难忘。\n两袖晓风花陌，一帘夜月兰堂。", 
    "rhythmic": "风入松"
  }, 
  {
    "author": "晏几道", 
    "content": "心心念念忆相逢。\n别恨谁浓。\n就中懊恼难拼处，是擘钗、分钿匆匆。\n却似桃源路失，落花空记前踪。\n彩笺书尽浣溪红。\n深意难通。\n强欢酒图消遣，到醒来、愁闷还重。\n若是初心未改，多应此意须同。", 
    "rhythmic": "风入松"
  }, 
  {
    "author": "晏几道", 
    "content": "庭花香信尚浅。\n最玉楼先暖。\n梦觉春衾，江南依旧远。\n回纹锦字暗翦。", 
    "rhythmic": "清商怨"
  }, 
  {
    "author": "晏几道", 
    "content": "池苑清阴欲就。\n还傍送春时候。\n眼中人去难欢偶。\n谁共一杯芳酒。\n朱阑碧砌皆如旧。\n记携手。", 
    "rhythmic": "秋蕊香"
  }, 
  {
    "author": "晏几道", 
    "content": "歌彻郎君秋草。\n别恨远山眉小。\n无情莫把多情恼。\n第一归来须早。\n红尘自古长安道。\n故人少。", 
    "rhythmic": "秋蕊香"
  }, 
  {
    "author": "晏几道", 
    "content": "红叶黄花秋意晚，千里念行客。\n飞云过尽，归鸿无信，何处寄书得。\n泪弹不尽临窗滴。", 
    "rhythmic": "思远人"
  }, 
  {
    "author": "晏几道", 
    "content": "翠袖疏纨扇。\n凉叶催归燕。\n一夜西风，几处伤高怀远。\n细菊枝头，开嫩香还遍。\n月痕依旧庭院。\n事何限。\n怅望秋意晚。\n离人鬓华将换。\n静忆天涯，路比此情犹短。", 
    "rhythmic": "碧牡丹"
  }, 
  {
    "author": "晏几道", 
    "content": "长相思。\n长相思。\n若问相思甚了期。\n除非相见时。\n长相思。\n长相思。\n欲把相思说似谁。\n浅情人不知。", 
    "rhythmic": "长相思"
  }, 
  {
    "author": "晏几道", 
    "content": "满街斜月。\n垂鞭自唱阳关彻。\n断尽柔肠思归切。\n都为人人，不许多时别。\n南桥昨夜风吹雪。\n短长亭下征尘歇。", 
    "rhythmic": "醉落魄・一斛珠"
  }, 
  {
    "author": "晏几道", 
    "content": "鸾孤月缺。\n两春惆怅音尘绝。\n如今若负当时节。\n信道欢缘，狂向衣襟结。\n若问相思何处歇。\n相逢便是相思彻。", 
    "rhythmic": "醉落魄・一斛珠"
  }, 
  {
    "author": "晏几道", 
    "content": "天教命薄。\n青楼占得声名恶。\n对酒当歌寻思著。\n月户星窗，多少旧期约。\n相逢细语初心错。\n两行红泪尊前落。", 
    "rhythmic": "醉落魄・一斛珠"
  }, 
  {
    "author": "晏几道", 
    "content": "休休莫莫。\n离多还是因缘恶。\n有情无奈思量著。\n月夜佳期，近写青笺约。\n心心口口长恨昨。\n分飞容易当时错。", 
    "rhythmic": "醉落魄・一斛珠"
  }, 
  {
    "author": "晏几道", 
    "content": "小春花信日边来，未上江楼先坼。\n今岁东君消息。\n还自南枝得。\n素衣染尽天香，玉酒添成国色。", 
    "rhythmic": "望仙楼・胡捣练"
  }, 
  {
    "author": "晏几道", 
    "content": "一曲画楼钟动，宛转歌声缓。\n绮席飞尘满。\n更少待、金蕉暖。\n细雨轻寒今夜短。\n依前是、粉墙别馆。", 
    "rhythmic": "凤孤飞"
  }, 
  {
    "author": "晏几道", 
    "content": "愁黛颦成月浅，啼妆印得花残。\n只消鸳枕夜来闲。\n晓镜心情便懒。\n醉帽檐头风细，征衫袖口香寒。\n绿江春水寄书难。\n携手佳期又晚。", 
    "rhythmic": "西江月"
  }, 
  {
    "author": "晏几道", 
    "content": "南苑垂鞭路冷，西楼把袂人稀。\n庭花犹有鬓边枝。\n且插残红自醉。\n画幕凉催燕去，香屏晓放云归。\n依前青枕梦回时。\n试问闲愁有几。", 
    "rhythmic": "西江月"
  }, 
  {
    "author": "晏几道", 
    "content": "绿蕙红兰芳信歇，金蕊正风流。\n应为诗人多怨秋。\n花意与消愁。\n梁王苑路香英密，长记旧嬉游。", 
    "rhythmic": "武陵春"
  }, 
  {
    "author": "晏几道", 
    "content": "九日黄花如有意，依旧满珍丛。\n谁似龙山秋兴浓。\n吹帽落西风。\n年年岁岁登高节，欢事旋成空。", 
    "rhythmic": "武陵春"
  }, 
  {
    "author": "晏几道", 
    "content": "烟柳长堤知几曲，一曲一魂消。\n秋水无情天共遥。\n愁送木兰桡。\n熏香绣被心情懒，期信转迢迢。", 
    "rhythmic": "武陵春"
  }, 
  {
    "author": "晏几道", 
    "content": "玉阶秋感，年华暗去。\n掩深宫、团扇无绪。\n记得当时，自翦下、机中轻素。\n点丹青、画成秦女。\n凉襟犹在，朱弦未改，忍霜纨、飘零何处。\n自古悲凉，是情事、轻如云雨。\n倚么弦、恨长难诉。", 
    "rhythmic": "解佩令"
  }, 
  {
    "author": "晏几道", 
    "content": "晚绿寒红。\n芳意匆匆。\n惜年华、今与谁同。\n碧云零落，数字征鸿。\n看渚莲凋，宫扇旧，怨秋风。\n流波坠叶，佳期何在，想天教、离恨无穷。", 
    "rhythmic": "行香子"
  }, 
  {
    "author": "晏几道", 
    "content": "倚天楼殿，升平风月，彩仗春移。\n鸾丝凤竹，长生调里，迎得翠舆归。", 
    "rhythmic": "庆春时"
  }, 
  {
    "author": "晏几道", 
    "content": "梅梢已有，春来音信，风意犹寒。\n南楼暮雪，无人共赏，闲却玉阑干。", 
    "rhythmic": "庆春时"
  }, 
  {
    "author": "晏几道", 
    "content": "危楼静锁，窗中远岫，门外垂杨。\n珠帘不禁春风度，解偷送馀香。", 
    "rhythmic": "喜团圆"
  }, 
  {
    "author": "晏几道", 
    "content": "取次临鸾匀画浅。\n酒醒迟来晚。\n多情爱惹闲愁，长黛眉低敛。\n月底相逢花下见。", 
    "rhythmic": "忆闷令"
  }, 
  {
    "author": "晏几道", 
    "content": "莫唱阳关曲。\n泪湿当年金缕。\n离歌自古最消魂，闻歌更在魂消处。\n南楼杨柳多情绪。\n不系行人住。", 
    "rhythmic": "梁州令"
  }, 
  {
    "author": "晏几道", 
    "content": "莲叶雨，蓼花风。\n秋恨几枝红。\n远烟收尽水溶溶。\n飞雁碧云中。\n衷肠事。\n鱼笺字。\n情绪年年相似。", 
    "rhythmic": "燕归梁"
  }, 
  {
    "author": "晏几道", 
    "content": "小亭初报一枝梅，惹起江南归兴。\n遥想玉溪风景，水漾横斜影。\n异香直到醉乡中，醉後还因香醒。", 
    "rhythmic": "胡捣练"
  }, 
  {
    "author": "晏几道", 
    "content": "风梢雨叶，绿遍江南岸。\n思归倦客，寻芳来最晚。\n酒边红日初长，陌上飞花正满。\n凄凉数声弦管。\n怨春短。\n玉人应在，明月楼中画眉懒。\n鱼笺锦字，多时音信断。", 
    "rhythmic": "扑蝴蝶"
  }, 
  {
    "author": "晏几道", 
    "content": "夜来酒醒清无梦，愁倚阑干。\n露滴轻寒。\n雨打芙蓉泪不乾。\n佳人别後音尘悄，瘦尽难拼。", 
    "rhythmic": "丑奴儿・采桑子"
  }, 
  {
    "author": "晏几道", 
    "content": "溪声急。\n无数落花漂出。\n燕子分泥蜂酿蜜。\n迟迟艳风日。\n须信芳菲随失。\n况复佳期难必。\n拟把此情书万一。\n愁多翻阁笔。", 
    "rhythmic": "谒金门"
  }, 
  {
    "author": "王观", 
    "content": "枝上叶儿未展。\n已有坠红千片。\n春意怎生防，怎不怨。\n被我安排，矮牙床斗帐，和娇艳。\n移在花丛里面。\n请君看。\n惹清香，偎媚暖。\n爱香爱暖金杯满。\n问春怎管。", 
    "rhythmic": "忆黄梅"
  }, 
  {
    "author": "王观", 
    "content": "素手水晶盘。\n垒起仙丸。\n红绡剪碎却成团。\n逗得安排金粟遍，何似鸡冠。\n味胜玉浆寒。\n只被宜酸。\n莫将荔子一般看。\n色淡香消损，才到长安。", 
    "rhythmic": "浪淘沙"
  }, 
  {
    "author": "王观", 
    "content": "霜瓦鸳鸯，风帘翡翠，今年早是寒少。\n矮钉明窗，侧开朱户，断莫乱教人到。\n重阴未解，云共雪、商量不了。\n青帐垂毡要密，红炉收围宜小。\n呵梅弄妆试巧。\n绣罗衣、瑞云芝草。\n伴我语时同语，笑时同笑。\n已被金尊劝倒。", 
    "rhythmic": "天香"
  }, 
  {
    "author": "王观", 
    "content": "水是眼波横，山是眉峰聚。\n欲问行人去那边，眉眼盈盈处。\n才始送春归，又送君归去。\n若到江东赶上春，千万和春住。", 
    "rhythmic": "卜算子"
  }, 
  {
    "author": "王观", 
    "content": "黄金殿里。\n烛影双龙戏。\n劝得官家真个醉。\n进酒犹呼万岁。\n折旋舞彻伊州。\n君恩与整搔头。\n一夜御前宣住，六宫多少人愁。", 
    "rhythmic": "清平乐"
  }, 
  {
    "author": "王观", 
    "content": "百尺清泉声陆续。\n映潇洒、碧梧翠竹。\n面千步回廊，重重帘幕，小枕寒玉。\n试展鲛绡看画轴。", 
    "rhythmic": "雨中花令"
  }, 
  {
    "author": "王观", 
    "content": "调雨为酥，催冰做水，东君分付春还。\n何人便将轻暖，点破残寒。\n结伴踏青去好，平头鞋子小双鸾。\n烟郊外，望中秀色，如有无间。\n晴则个，阴则个，得天气，有许多般。\n须教镂花拨柳，争要先看。", 
    "rhythmic": "庆清朝慢・庆清朝"
  }, 
  {
    "author": "王观", 
    "content": "宜春小苑。\n处处花开满。\n学得红妆红要浅。\n催上金车要看。\n君王曲宴瑶池。\n小舟掠水如飞。\n夺得锦标归去，匆匆不惜罗衣。", 
    "rhythmic": "清平乐"
  }, 
  {
    "author": "王观", 
    "content": "铜驼陌上新正後。\n第一风流除是柳。\n勾牵春事不如梅，断送离人强似酒。\n东君有意偏就。", 
    "rhythmic": "木兰花令"
  }, 
  {
    "author": "王观", 
    "content": "关山魂梦长，塞雁音书少。\n两鬓可怜青，一夜相思老。\n归傍碧纱窗，说与人人道。\n真个别离难，不似相逢好。", 
    "rhythmic": "生查子"
  }, 
  {
    "author": "王观", 
    "content": "单于吹落山头月。\n漫漫江上沙如雪。\n谁唱缕金衣。\n水寒船舫稀。\n芦花枫叶浦。\n忆抱琵琶语。\n身未发长沙。\n梦魂先到家。", 
    "rhythmic": "菩萨蛮"
  }, 
  {
    "author": "王观", 
    "content": "年年江上见寒梅。\n暗香来。\n为谁开。\n疑是月宫、仙子下瑶台。\n冷艳一枝春在手，故人远，相思寄与谁。\n怨极恨极嗅香蕊。\n念此情，家万里。\n暮霞散绮。\n楚天碧、片片轻飞。", 
    "rhythmic": "江城梅花引"
  }, 
  {
    "author": "王观", 
    "content": "红入桃腮，青回柳眼，韶华已破三分。\n人不归来，空教草怨王孙。\n平明几点催花雨，梦半阑、枕初闻。\n问东君，因甚将春，老了闲人。\n东郊十里香尘满，旋安排玉勒，整顿雕轮。\n趁取芳时，共寻岛上红云。", 
    "rhythmic": "高阳台"
  }, 
  {
    "author": "王观", 
    "content": "瑞云仙雾。\n拂晓重重遮绣户。\n一炷清香。\n千尺流霞入寿觞。\n家门转好。\n从此应须长不老。\n来岁春风。\n看拜西枢小令公。", 
    "rhythmic": "减字木兰花"
  }, 
  {
    "author": "王观", 
    "content": "人生百岁，七十稀少。\n更除十年孩童小。\n又十年昏老。\n都来五十载，一半被、睡魔分了。\n那二十五载之中，宁无些个烦恼。\n仔细思量，好追欢及早。\n遇酒追朋笑傲。\n任玉山摧倒。", 
    "rhythmic": "红芍药"
  }, 
  {
    "author": "王观", 
    "content": "", 
    "rhythmic": "失调名"
  }, 
  {
    "author": "王观", 
    "content": "别岸相逢何草草，扁舟两岸垂杨。\n绣屏珠箔绮香囊。\n酒深歌拍缓，愁入翠眉长。\n燕子归来人去也，此时无奈昏黄。\n桃花应是我心肠。\n不禁微雨，流泪湿红妆。", 
    "rhythmic": "临江仙"
  }, 
  {
    "author": "王安礼", 
    "content": "雅出群芳。\n占春前信息，腊後风光。\n野岸邮亭，繁似万点轻霜。\n清浅溪流倒影，更黯淡、月色笼香。\n浑疑是、姑射冰姿，寿阳粉面初妆。\n多情对景易感，况淮天庾岭，迢递相望。\n愁听龙吟凄绝，画角悲凉。", 
    "rhythmic": "万年欢"
  }, 
  {
    "author": "王安礼", 
    "content": "薰风微动，方樱桃弄色，萱草成窠。\n翠帏敞轻罗。\n试冰簟初展，几尺湘波。\n疏帘广厦，寄潇洒、一枕南柯。\n引多少、梦中归绪，洞庭雨棹烟蓑。\n惊回处，闲昼永，但时时，燕雏莺友相过。\n正绿影婆娑。\n况庭有幽花，池有新荷。", 
    "rhythmic": "潇湘忆故人慢"
  }, 
  {
    "author": "王安礼", 
    "content": "春睡腾腾，觉来鸳被堆香暖。\n起来慵懒。\n触目情何限。\n深院日斜，人静花阴转。\n柔肠断。\n凭高不见。\n芳草连天远。", 
    "rhythmic": "点绛唇"
  }, 
  {
    "author": "张舜民", 
    "content": "七朝文物旧江山。\n水如天。\n莫凭栏。\n千古斜阳，无处问长安。\n更隔秦淮闻旧曲，秋已半，夜将阑。\n争教潘鬓不生斑。\n敛芳颜。\n抹么弦。", 
    "rhythmic": "江神子・江城子"
  }, 
  {
    "author": "张舜民", 
    "content": "三湘迁客思悠哉。\n尊俎定常开。\n云雨未消歌伴，山川忍对离杯。", 
    "rhythmic": "朝中措"
  }, 
  {
    "author": "张舜民", 
    "content": "木叶下君山。\n空水漫漫。\n十分斟酒敛芳颜。\n不是渭城西去客，休唱阳关。\n醉袖抚危栏。\n天淡云闲。", 
    "rhythmic": "卖花声"
  }, 
  {
    "author": "张舜民", 
    "content": "楼上久踟躇。\n地远身孤。\n拟将憔悴吊三闾。\n自是长安日下影，流落江湖。\n烂醉且消除。\n不醉何如。", 
    "rhythmic": "卖花声"
  }, 
  {
    "author": "曾布", 
    "content": "江南客，家有宁馨儿。\n三世文章称大手，一门兄弟独良眉。\n藉甚众多推。\n千里足，来自渥洼池。", 
    "rhythmic": "江南好・忆江南"
  }, 
  {
    "author": "曾布", 
    "content": "魏豪有冯燕，年少客幽并。\n击球斗鸡为戏，游侠久知名。\n因避仇、来东郡。\n元戎留属中军。\n直气凌貔虎，须臾叱咤风云。\n凛凛坐中生。\n偶乘佳兴。\n轻裘锦带，东风跃马，往来寻访幽胜。\n游冶出东城。\n堤上莺花撩乱，香车宝马纵横。\n草软平沙稳。\n高楼两岸春风，语笑隔帘声。", 
    "rhythmic": "水调歌头"
  }, 
  {
    "author": "曾布", 
    "content": "袖笼鞭敲镫。\n无语独闲行。\n绿杨下、人初静。\n烟澹夕阳明。\n窈窕佳人，独立瑶阶，掷果潘郎，瞥见红颜横波，不胜娇软倚银屏。\n曳红裳，频推朱户，半开还掩，似欲倚、咿哑声里，细说深情。\n因遣林间青鸟，为言彼此心期，的的深相许，窃香解佩，绸缪相顾不胜情。", 
    "rhythmic": "水调歌头"
  }, 
  {
    "author": "曾布", 
    "content": "说良人滑将张婴。\n从来嗜酒，还家镇长酩酊狂酲。\n屋上鸣鸠空斗，梁间客燕相惊。\n谁与花为主，兰房从此，朝云夕雨两牵萦。\n似游丝飘荡，随风无定。\n奈何岁华荏苒，欢计苦难凭。\n唯见新恩缱绻，连枝并翼，香闺日日为郎，谁知松萝托蔓，一比一毫轻。", 
    "rhythmic": "水调歌头"
  }, 
  {
    "author": "曾布", 
    "content": "一夕还家醉，开户起相迎。\n为郎引裾相庇，低首略潜形。\n情深无隐。\n欲郎乘间起佳兵。\n授青萍。\n茫然抚叹，不忍欺心。\n尔能负心於彼，於我必无情。\n熟视花钿不足，刚肠终不能平。\n假手迎天意，一挥霜刃。\n窗间粉颈断瑶琼。", 
    "rhythmic": "水调歌头"
  }, 
  {
    "author": "曾布", 
    "content": "凤凰钗、宝玉凋零。\n惨然怅，娇魂怨，饮泣吞声。\n还被凌波呼唤，相将金谷同游，想见逢迎处，揶揄羞面，妆脸泪盈盈。\n醉眠人、醒来晨起，血凝螓首，但惊喧，白邻里、骇我卒难明。\n思败幽囚推究，覆盆无计哀鸣。\n丹笔终诬服，圜门驱拥，衔冤垂首欲临刑。", 
    "rhythmic": "水调歌头"
  }, 
  {
    "author": "曾布", 
    "content": "向红尘里，有喧呼攘臂，转声辟众，莫遣人冤滥、杀张室，忍偷生。\n僚吏惊呼呵叱，狂辞不变如初，投身属吏，慷慨吐丹诚。\n仿佛缧绁，自疑梦中，闻者皆惊叹，为不平。\n割爱无心，泣对虞姬，手戮倾城宠，翻然起死，不教仇怨负冤声。", 
    "rhythmic": "水调歌头"
  }, 
  {
    "author": "曾布", 
    "content": "义城元靖贤相国，喜慕英雄士，赐金缯。\n闻斯事，频叹赏，封章归印。\n请赎冯燕罪，日边紫泥封诏，阖境赦深刑。\n万古三河风义在，青简上、众知名。\n河东注，任流水滔滔，水涸名难泯。\n至今乐府歌咏。\n流入管弦声。", 
    "rhythmic": "水调歌头"
  }, 
  {
    "author": "魏夫人", 
    "content": "庭院深深深几许，云窗雾阁春迟。\n为谁憔悴损芳姿。\n夜来清梦好，应是发南枝。\n玉瘦檀轻无限恨，南楼羌管休吹。\n浓香吹尽有谁知。\n暖风迟日也，别到杏花肥。", 
    "rhythmic": "临江仙"
  }, 
  {
    "author": "魏夫人", 
    "content": "雨後晓寒轻，花外早莺啼歇。\n愁听隔溪残漏，正一声凄咽。\n不堪西望去程赊，离肠万回结。\n不似海棠阴下，按凉州时节。", 
    "rhythmic": "好事近"
  }, 
  {
    "author": "魏夫人", 
    "content": "夕阳楼外落花飞。\n晴空碧四垂。\n去帆回首已天涯。\n孤烟卷翠微。\n楼上客，鬓成丝。\n归来未有期。\n断魂不忍下危梯。\n桐阴月影移。", 
    "rhythmic": "阮郎归"
  }, 
  {
    "author": "魏夫人", 
    "content": "西楼明月。\n掩映梨花千树雪。\n楼上人归。\n愁听孤城一雁飞。\n玉人何处。\n又见江南春色暮。\n芳信难寻。\n去後桃花流水深。", 
    "rhythmic": "减字木兰花"
  }, 
  {
    "author": "魏夫人", 
    "content": "落花飞絮。\n杳杳天涯人甚处。\n欲寄相思。\n春尽衡阳雁渐稀。\n离肠泪眼。\n肠断泪痕流不断。\n明月西楼。\n一曲阑干一倍愁。", 
    "rhythmic": "减字木兰花"
  }, 
  {
    "author": "魏夫人", 
    "content": "溪山掩映斜阳里。\n楼台影动鸳鸯起。\n隔岸两三家。\n出墙红杏花。\n绿杨堤下路。\n早晚溪边去。\n三见柳绵飞。\n离人犹未归。", 
    "rhythmic": "菩萨蛮"
  }, 
  {
    "author": "魏夫人", 
    "content": "东风已绿瀛洲草。\n画楼帘卷清霜晓。\n清绝比湖梅。\n花开未满枝。\n长天音信断。\n又见南归雁。\n何处是离愁。\n长安明月楼。", 
    "rhythmic": "菩萨蛮"
  }, 
  {
    "author": "魏夫人", 
    "content": "红楼斜倚连溪曲。\n楼前溪水凝寒玉。\n荡漾木兰船。\n船中人少年。\n荷花娇欲语。\n笑入鸳鸯浦。\n波上暝烟低。\n菱歌月下归。", 
    "rhythmic": "菩萨蛮"
  }, 
  {
    "author": "魏夫人", 
    "content": "不是无心惜落花。\n落花无意恋春华。\n昨日盈盈枝上笑。\n谁道。\n今朝吹去落谁家。\n把酒临风千种恨。\n难问。\n梦回云散见无涯。\n妙舞清歌谁是主。", 
    "rhythmic": "定风波"
  }, 
  {
    "author": "魏夫人", 
    "content": "波上清风，画船明月人归後，渐消残酒。\n独自凭阑久。\n聚散匆匆，此恨年年有，重回首。\n淡烟疏柳。\n隐隐芜城漏。", 
    "rhythmic": "点绛唇"
  }, 
  {
    "author": "魏夫人", 
    "content": "小院无人帘半卷，独自倚阑时。\n宽尽春来金缕衣。\n憔悴有谁知。\n玉人近日书来少，应是怨来迟。", 
    "rhythmic": "武陵春"
  }, 
  {
    "author": "魏夫人", 
    "content": "别郎容易见郎难。\n几何般。\n懒临鸾。\n憔悴容仪，陡觉缕衣宽。\n门外红梅将谢也，谁信道、不曾看。\n晓妆楼上望长安。\n怯轻寒。\n莫凭阑。", 
    "rhythmic": "江城子"
  }, 
  {
    "author": "魏夫人", 
    "content": "记得来时春未暮。\n执手攀花，袖染花梢露。\n暗卜春心共花语。\n争寻双朵争先去。\n多情因甚相辜负。\n轻折轻离，欲向谁分诉。", 
    "rhythmic": "卷珠帘・蝶恋花"
  }, 
  {
    "author": "魏夫人", 
    "content": "灯花耿耿漏迟迟。\n人别後、夜凉时。\n西风潇洒梦初回。\n谁念我，就单枕，皱双眉。\n锦屏绣幌与秋期。\n肠欲断、泪偷垂。", 
    "rhythmic": "系裙腰"
  }, 
  {
    "author": "王仲甫", 
    "content": "黄金殿里。\n烛影双龙戏。\n劝得官家真个醉，进酒犹呼万岁。\n锦舞彻凉州，君恩与整搔头。\n一夜御前宣唤，六宫多少人愁。", 
    "rhythmic": "清平乐"
  }, 
  {
    "author": "王仲甫", 
    "content": "忆得延州，旧曾相见，东城近东下住。\n被若著意引归家，放十分、以上抬举。", 
    "rhythmic": "满朝欢"
  }, 
  {
    "author": "王仲甫", 
    "content": "牡丹不好长春好，有个因依。\n一两枝儿。\n但是风光总属伊。\n当初祗为嫦娥种，月正明时。", 
    "rhythmic": "丑奴儿・采桑子"
  }, 
  {
    "author": "王仲甫", 
    "content": "风折新英，雨肥繁实，又还如豆。\n玉核初成，红腮尚浅，齿软酸透。\n粉墙低亚，佳人惊见，不管露沾襟袖。\n一枝钗子未插，应把手挪频嗅。\n相思病酒，只因思此，免使文君眉皱。\n入鼎调羹，攀林止渴，功业还依旧。\n看看飞燕，衔将春去，又将欲、黄昏时候。\n争如向、金盘满捧，共君王对酒。", 
    "rhythmic": "永遇乐"
  }, 
  {
    "author": "王仲甫", 
    "content": "素手水晶盘。\n垒起仙丸。\n红绡碾碎却成团。\n逗得安排金粟遍，何似鸡冠。\n味胜玉浆寒。\n只被宜酸。\n莫将荔子一般看。\n色淡香消损，才到长安。", 
    "rhythmic": "浪淘沙"
  }, 
  {
    "author": "王仲甫", 
    "content": "醉醒醒醉。\n凭君会取皆滋味。\n浓斟琥珀香浮蚁。\n一入愁肠，便有阳春意。\n须将席幕为天地。\n歌前起舞花前睡。", 
    "rhythmic": "醉落魄・一斛珠"
  }, 
  {
    "author": "王仲甫", 
    "content": "挂冠神武，来作烟花主。\n千里好江山，都尽是、君恩赐与。\n风勾月引，催上泛宅时，酒倾玉，脍堆雪，总道神仙侣。\n蓑衣箬笠，更著些儿雨。\n横笛两三声，晚云中、惊鸥来去。\n欲烦妙手，写入散人图，蜗角名，蝇头利，著甚来由顾。", 
    "rhythmic": "蓦山溪"
  }, 
  {
    "author": "孙浩然", 
    "content": "一带江山如画。\n景物向秋潇洒。\n水浸碧天何处断，霁色冷光相射。\n橘树荻花洲，掩映竹篱茅舍。\n天际客帆高挂。\n烟外酒旗低亚。\n多少六朝兴废事，尽入渔樵闲话。\n怅望倚层楼，红日无言西下。", 
    "rhythmic": "离亭燕・离亭宴"
  }, 
  {
    "author": "孙浩然", 
    "content": "何处采菱归暮。\n隔宵烟、菱歌轻举。\n白苹风起月华寒，影朦胧、半和梅雨。\n脉脉相逢心似许。", 
    "rhythmic": "夜行船"
  }, 
  {
    "author": "王诜", 
    "content": "才子阴风度远关。\n清愁曾向画图看。\n山衔斗柄三星没，雪共月明千里寒。\n新路陌，旧江干。\n崎岖谁叹客程难。\n临风更听昭华笛，簌簌梅花满地残。", 
    "rhythmic": "鹧鸪天"
  }, 
  {
    "author": "王诜", 
    "content": "春欲来时，看雪里、新梅品流珍绝。\n气韵楚江，颜色中央，数朵巧熔香蜡。\n嫩苞珠泪圆金烛，娇腮润、蜂房微缺。\n画栏悄，佳人道妆，醉吟风月。\n淡白轻红谩说。\n算何事、东君用心偏别。\n赋与异姿，添与清香，堪向苦寒时节。", 
    "rhythmic": "花心动"
  }, 
  {
    "author": "王诜", 
    "content": "寿阳妆晚，慵匀素脸，经宵醉痕堪惜。\n前村雪里，几枝初绽，□冰姿仙格。\n忍被东风，乱飘满地，残英堆积。\n可堪江上起离愁，凭谁说寄，肠断未归客。\n流恨声传羌笛。\n感行人、水亭山驿。\n越溪信阻，仙乡路杳，但风流尘迹。", 
    "rhythmic": "落梅花・落梅"
  }, 
  {
    "author": "王诜", 
    "content": "多情春意忆时节。\n北圃人来，传道江梅，依稀芳姿，数枝新发。\n夸嫩脸著胭脂，腻滑凝香雪。\n问伊还记年时，正好相看，因甚轻别。\n情切。\n往事散浮云，旧恨成华发。\n算知空对，绮槛雕栏，孜孜望人攀折。", 
    "rhythmic": "黄莺儿"
  }, 
  {
    "author": "王诜", 
    "content": "金勒狨鞍，西城嫩寒春晓。\n路渐入、垂杨芳草。\n过平堤，穿绿迳，几声啼鸟。\n是处里，谁家杏花临水，依约靓妆窥照。\n极目高原，东风露桃烟岛。\n望十里、红围绿绕。", 
    "rhythmic": "踏青游"
  }, 
  {
    "author": "王诜", 
    "content": "烛影摇红向夜阑，乍酒醒、心情懒。\n尊前谁为唱阳关，离恨天涯远。\n无奈云沈雨散。", 
    "rhythmic": "忆故人・烛影摇红"
  }, 
  {
    "author": "王诜", 
    "content": "金井先秋，梧叶飘黄。\n几回惊觉梦初长。\n雨微烟淡。\n疏雨池塘。\n渐蓼花明，菱花冷，藕花凉。\n幽人已惯，枕单衾冷，任商飙、催换年光。", 
    "rhythmic": "行香子"
  }, 
  {
    "author": "王诜", 
    "content": "钟送黄昏鸡报晓。\n昏晓相催，世事何时了。\n万恨千愁人自老。\n春来依旧生芳草。\n忙处人多闲处少。\n闲处光阴，几个人知道。\n独上高楼云渺渺。\n天涯一点青山小。", 
    "rhythmic": "蝶恋花"
  }, 
  {
    "author": "王诜", 
    "content": "锦城春色花无数。\n排比笙歌留客住。\n轻寒轻暖夹衣天，乍雨乍晴寒食路。\n花虽不语莺能语。", 
    "rhythmic": "玉楼春"
  }, 
  {
    "author": "王诜", 
    "content": "帝里春归，早先妆点，皇家池馆园林。\n雏莺未迁，燕子乍归，时节戏弄晴阴。\n琼楼珠阁，恰正在、柳曲花心。\n翠袖艳、衣凭阑干，惯闻弦管新音。\n此际相携宴赏，纵行乐随处，芳树遥岑。\n桃腮杏脸，嫩英万叶，千枝绿浅红深。", 
    "rhythmic": "花发沁园春"
  }, 
  {
    "author": "王诜", 
    "content": "小桃枝上春来早，初试薄罗衣。\n年年此夜，华灯盛照，人月圆时。\n禁街箫鼓，寒轻夜永，纤手同携。\n更阑人静。\n千门笑语，声在帘帏。", 
    "rhythmic": "人月圆"
  }, 
  {
    "author": "王诜", 
    "content": "雪霁轻尘敛，好风初报柳。\n春寒浅、当三五。\n是处鳌山耸，金羁宝乘，游赏遍蓬壶。\n向黄昏时候。\n对双龙阙门前，皓月华灯射，变清昼。\n彩凤低衔天语。\n承宣诏传呼。\n飞上层霄，共陪霞觞频举。\n更渐阑，正回路。", 
    "rhythmic": "换遍歌头"
  }, 
  {
    "author": "王诜", 
    "content": "", 
    "rhythmic": "失调名"
  }, 
  {
    "author": "王诜", 
    "content": "", 
    "rhythmic": "失调名"
  }, 
  {
    "author": "王诜", 
    "content": "", 
    "rhythmic": "失调名"
  }, 
  {
    "author": "王诜", 
    "content": "画堂霜重晓寒消，南枝红雪妆成。\n卷帘疑是弄妆人。\n粉面带春醒。\n最爱北江临岸，含娇浅淡精神。\n微风不动水纹平。\n倒影斗轻盈。", 
    "rhythmic": "画堂春令・画堂春"
  }, 
  {
    "author": "王诜", 
    "content": "绰略青梅弄春色。\n真艳态堪惜。\n经年费尽东君力。\n有情先到探春客。\n无语泣寒香，时暗度瑶席。\n月下风前空怅望，思携手同摘。\n画栏倚遍无消息。", 
    "rhythmic": "撼庭竹"
  }, 
  {
    "author": "王诜", 
    "content": "小雨初晴回晚照。\n金翠楼台，倒影芙蓉沼。\n杨柳垂垂风袅袅。\n嫩荷无数青钿小。\n似此园林无限好。\n流落归来，到了心情少。\n坐到黄昏人悄悄。\n更应添得朱颜老。", 
    "rhythmic": "蝶恋花"
  }, 
  {
    "author": "陈济翁", 
    "content": "去年今日，从驾游西苑。\n彩仗压金波，看水戏、鱼龙曼衍。\n宝津南殿，宴坐近天颜，金杯酒，君王劝。\n头上宫花颤。\n六军锦绣，万骑穿杨箭。\n日暮翠华归，拥钧天、笙歌一片。\n如今关外，千里未归人，前山雨，西楼晚。\n望断思君眼。", 
    "rhythmic": "蓦山溪"
  }, 
  {
    "author": "陈济翁", 
    "content": "薰风时候。\n芍药披晴昼。\n天上玉阑干，展一枰、天家锦绣。\n汉宫唐殿。\n嫔御逞妖娆，飞燕女，太真妃，一样新妆就。\n黄金拈线，色与红芳斗。\n谁把绛绡衣，误将他、胭脂渍透。\n晚风生处，襟袖卷浓香，持玉，秉纱笼，倚醉听更漏。", 
    "rhythmic": "蓦山溪"
  }, 
  {
    "author": "陈济翁", 
    "content": "濯锦江头，羞杀艳桃李。\n纵赵昌、丹青难比。\n晕轻红，留浅素，千娇百媚。\n照绿水。\n恰如下临鸾镜，妃子弄妆犹醉。\n诗笔因循，不晓少陵深意。\n但满眼、伤春珠泪。\n燕来时，莺啼处，年年憔悴。", 
    "rhythmic": "踏青游"
  }, 
  {
    "author": "苏轼", 
    "content": "古来云海茫茫，道山绛阙知何处。\n人间自有，赤城居士，龙蟠凤举。\n清净无为，坐忘遗照，八篇奇语。\n向玉霄东望，蓬莱暗霭，有云驾、骖风驭。\n行尽九州四海，笑纷纷、落花飞絮。\n临江一见，谪仙风采，无言心许。\n八表神游，浩然相对，酒酣箕踞。\n待垂天赋就，骑鲸路稳，约相将去。", 
    "rhythmic": "水龙吟"
  }, 
  {
    "author": "苏轼", 
    "content": "楚山修竹如云，异材秀出千林表。\n龙须半翦，凤膺微涨，玉肌匀绕。\n木落淮南，雨晴云梦，月明风袅。\n自中郎不见，桓伊去後，知孤负、秋多少。\n闻道岭南太守，後堂深、绿珠娇小。\n绮窗学弄，梁州初遍，霓裳未了。\n嚼徵含宫，泛商流羽，一声云杪。\n为使君洗尽，蛮风瘴雨，作霜天晓。", 
    "rhythmic": "水龙吟"
  }, 
  {
    "author": "苏轼", 
    "content": "似花还似非花，也无人惜从教坠。\n抛家傍路，思量却是，无情有思。\n萦损柔肠，困酣娇眼，欲开还闭。\n梦随风万里，寻郎去处，又还被、莺呼起。\n不恨此花飞尽，恨西园、落红难缀。\n晓来雨过，遗踪何在，一池萍碎。\n春色三分，二分尘土，一分流水。\n细看来，不是杨花点点，是离人泪。", 
    "rhythmic": "水龙吟"
  }, 
  {
    "author": "苏轼", 
    "content": "小舟横截春江，卧看翠壁红楼起。\n云间笑语，使君高会，佳人半醉。\n危柱哀弦，艳歌馀响，绕云萦水。\n念故人老大，风流未减，独回首、烟波里。\n推枕惘然不见，但空江、月明千里。\n五湖闻道，扁舟归去，仍携西子。\n云梦南州，武昌南岸，昔游应记。\n料多情梦里，端来见我，也参差是。", 
    "rhythmic": "水龙吟"
  }, 
  {
    "author": "苏轼", 
    "content": "归去来兮，吾归何处，万里家在岷峨。\n百年强半，来日苦无多。\n坐见黄州再闰，儿童尽、楚语吴歌。\n山中友，鸡豚社酒，相劝老东坡。\n云何。\n当此去，人生底事，来往如梭。\n待闲看，秋风洛水清波。\n好在堂前细柳，应念我、莫翦柔柯。\n仍传语，江南父老，时与晒渔蓑。", 
    "rhythmic": "满庭芳"
  }, 
  {
    "author": "苏轼", 
    "content": "香雕盘，寒生冰箸，画堂别是风光。\n主人情重，开宴出红妆。\n腻玉圆搓素颈，藕丝嫩、新织仙裳。\n双歌罢，虚檐转月，馀韵尚悠扬。\n人间，何处有，司空见惯，应谓寻常。\n坐中有狂客，恼乱愁肠。\n报道金钗坠也，十指露、春笋纤长。\n亲曾见，全胜宋玉，想像赋高唐。", 
    "rhythmic": "满庭芳"
  }, 
  {
    "author": "苏轼", 
    "content": "蜗角虚名，蝇头微利，算来著甚乾忙。\n事皆前定，谁弱又谁强。\n且趁闲身未老，尽放我、些子疏狂。\n百年里，浑教是醉，三万六千场。\n思量。\n能几许，忧愁风雨，一半相妨。\n又何须，抵死说短论长。\n幸对清风皓月，苔茵展、云幕高张。\n江南好，千锺美酒，一曲满庭芳。", 
    "rhythmic": "满庭芳"
  }, 
  {
    "author": "苏轼", 
    "content": "三十三年，今谁存者，算只君与长江。\n凛然苍桧，霜干苦难双。\n闻道司州古县，云溪上、竹坞松窗。\n江南岸，不因送子，宁肯过吾邦。\n。\n疏雨过，风林舞破，烟盖云幢。\n愿持此邀君，一饮空缸。\n居士先生老矣，真梦里、相对残。\n歌舞断，行人未起，船鼓已逄逄。", 
    "rhythmic": "满庭芳"
  }, 
  {
    "author": "苏轼", 
    "content": "三十三年，飘流江海，万里烟浪云帆。\n故人惊怪，憔悴老青衫。\n我自疏狂异趣，君何事、奔走尘凡。\n流年尽，穷途坐守，船尾冻相衔。\n。\n淮浦外，层楼翠壁，古寺空岩。\n步携手林间，笑挽ホホ。\n莫上孤峰尽处，萦望眼、云海相搀。\n家何在，因君问我，归梦绕松杉。", 
    "rhythmic": "满庭芳"
  }, 
  {
    "author": "苏轼", 
    "content": "落日绣帘卷，亭下水连空。\n知君为我，新作窗户湿青红。\n长记平山堂上，枕江南烟雨，渺渺没孤鸿。\n认得醉翁语，山色有无中。\n一千顷，都镜净，倒碧峰。\n忽然浪起，掀舞一叶白头翁。\n堪笑兰台公子，未解庄生天籁，刚道有雌雄。\n一点浩然气，千里快哉风。", 
    "rhythmic": "水调歌头"
  }, 
  {
    "author": "苏轼", 
    "content": "安石在东海，从事鬓惊秋。\n中年亲友难别，丝竹缓离愁。\n一旦功成名遂，准拟东还海道，扶病入西州。\n雅志困轩冕，遗恨寄沧洲。\n岁云暮，须早计，要褐裘。\n故乡归去千里，佳处辄迟留。\n我醉歌时君和，醉倒须君扶我，惟酒可忘忧。\n一任刘玄德，相对卧高楼。", 
    "rhythmic": "水调歌头"
  }, 
  {
    "author": "苏轼", 
    "content": "明月几时有，把酒问青天。\n不知天上宫阙，今夕是何年。\n我欲乘风归去，又恐琼楼玉宇，高处不胜寒。\n起舞弄清影，何似在人间。\n转朱阁，低绮户，照无眠。\n不应有恨，何事长向别时圆。\n人有悲欢离合，月有阴晴圆缺，此事古难全。\n但愿人长久，千里共婵娟。", 
    "rhythmic": "水调歌头"
  }, 
  {
    "author": "苏轼", 
    "content": "昵昵儿女语，灯火夜微明。\n恩冤尔汝来去，弹指泪和声。\n忽变轩昂勇士，一鼓填然作气，千里不留行。\n回首暮云远，飞絮搅青冥。\n众禽里，真彩凤，独不鸣。\n跻攀寸步千险，一落百寻轻。\n烦子指间风雨，置我肠中冰炭，起坐不能平。\n推手从归去，无泪与君倾。", 
    "rhythmic": "水调歌头"
  }, 
  {
    "author": "苏轼", 
    "content": "忧喜相寻，风雨过、一江春绿。\n巫峡梦、至今空有，乱山屏簇。\n何似伯鸾携德耀，箪瓢未足清欢足。\n渐粲然、光彩照阶庭，生兰玉。\n幽梦里，传心曲。\n肠断处，凭他续。\n文君婿知否，笑君卑辱。\n君不见周南歌汉广，天教夫子休乔木。\n便相将、左手抱琴书，云间宿。", 
    "rhythmic": "满江红"
  }, 
  {
    "author": "苏轼", 
    "content": "江汉西来，高楼下、蒲萄深碧。\n犹自带、岷峨云浪，锦江春色。\n君是南山遗爱守，我为剑外思归客。\n对此间、风物岂无情，殷勤说。\n江表传，君休读。\n狂处士，真堪惜。\n空洲对鹦鹉，苇花萧瑟。\n不独笑书生争底事，曹公黄祖俱飘忽。\n愿使君、还赋谪仙诗，追黄鹤。", 
    "rhythmic": "满江红"
  }, 
  {
    "author": "苏轼", 
    "content": "东武南城，新堤固、涟漪初溢。\n隐隐遍、长林高阜，卧红堆碧。\n枝上残花吹尽也，与君更向江头觅。\n问向前、犹有几多春，三之一。\n官里事，何时毕。\n风雨外，无多日。\n相将泛曲水，满城争出。\n君不见兰亭修禊事，当时坐上皆豪逸。\n到如今、修竹满山阴，空陈迹。", 
    "rhythmic": "满江红"
  }, 
  {
    "author": "苏轼", 
    "content": "清颖东流，愁目断、孤帆明灭。\n宦游处、青山白浪，万重千叠。\n孤负当年林下意，对床夜雨听萧瑟。\n恨此生、长向别离中，添华发。\n一尊酒，黄河侧。\n无限事，从头说。\n相看恍如昨，许多年月。\n衣上旧痕馀苦泪，眉间喜气添黄色。\n便与君、池上觅残春，花如雪。", 
    "rhythmic": "满江红"
  }, 
  {
    "author": "苏轼", 
    "content": "天岂无情，天也解、多情留客。\n春向暖、朝来底事，尚飘轻雪。\n君过春来纡组绶，我应归去耽泉石。\n恐异时、杯酒忽相思，云山隔。\n浮世事，俱难必。\n人纵健，头应白。\n何辞更一醉，此欢难觅。\n欲向佳人诉离恨，泪珠先已凝双睫。\n但莫遣、新燕却来时，音书绝。", 
    "rhythmic": "满江红"
  }, 
  {
    "author": "苏轼", 
    "content": "我梦扁舟浮震泽。\n雪浪摇空千顷白。\n觉来满眼是庐山，倚天无数开青壁。\n此生长接淅。\n与君同是江南客。\n梦中游，觉来清赏，同作飞梭掷。\n明日西风还挂席。\n唱我新词泪沾臆。\n灵均去後楚山空，澧阳兰芷无颜色。\n君才如梦得。", 
    "rhythmic": "归朝欢"
  }, 
  {
    "author": "苏轼", 
    "content": "大江东去，浪淘尽、千古风流人物。\n故垒西边人道是，三国周郎赤壁。\n乱石穿空，惊涛拍岸，卷起千堆雪。\n江山如画，一时多少豪杰。\n遥想公瑾当年，小乔初嫁了，雄姿英发。\n羽扇纶巾谈笑间，强虏灰飞烟灭。\n故国神游，多情应笑，我早生华发。\n人间如梦，一尊还酹江月。", 
    "rhythmic": "念奴娇"
  }, 
  {
    "author": "苏轼", 
    "content": "今岁花时深院，尽日东风，荡扬茶烟。\n但有绿苔芳草，柳絮榆钱。\n闻道城西，长廊古寺，甲第名园。\n有国艳带酒，天香染袂，为我留连。\n清明过了，残红无处，对此泪洒尊前。\n秋向晚，一枝何事，向我依然。", 
    "rhythmic": "雨中花・夜行船"
  }, 
  {
    "author": "苏轼", 
    "content": "孤馆灯青，野店鸡号，旅枕梦残。\n渐月华收练，晨霜耿耿，云山锦，朝露清清。\n世路无穷，劳生有限，似此区区长鲜欢。\n微吟罢，凭征鞍无语，往事千端。\n当时共客长安。\n似二陆初来俱少年。\n有笔头千字，胸中万卷，致君尧舜，此事何难。\n用舍由时，行藏在我，袖手何妨闲处看。\n身长健，但优游卒岁，且斗尊前。", 
    "rhythmic": "沁园春"
  }, 
  {
    "author": "苏轼", 
    "content": "无情流水多情客。\n劝我如曾识。\n杯行到手休辞却。\n这公道难得。\n曲水池上，小字更书年月。\n还对茂林修竹，似永和节。\n纤纤素手如霜雪。\n笑把秋花插。\n尊前莫怪歌声咽。\n又还是轻别。", 
    "rhythmic": "劝金船"
  }, 
  {
    "author": "苏轼", 
    "content": "今年春浅腊侵年。\n冰雪破春妍。\n东风有信无人见，露微意、柳际花边。\n寒夜纵长，孤衾易暖，钟鼓渐清圆。\n朝来初日半含山。\n楼阁淡疏烟。", 
    "rhythmic": "一丛花"
  }, 
  {
    "author": "苏轼", 
    "content": "霜馀已失长淮阔。\n空听潺潺清颍咽。\n佳人犹唱醉翁词，四十三年如电抹。\n草头秋露流珠滑。", 
    "rhythmic": "木兰花令"
  }, 
  {
    "author": "苏轼", 
    "content": "知君仙骨无寒暑。\n千载相逢犹旦暮。\n故将别语恼佳人，要看梨花枝上雨。\n落花已逐回风去。", 
    "rhythmic": "木兰花令"
  }, 
  {
    "author": "苏轼", 
    "content": "梧桐叶上三更雨。\n惊破梦魂无觅处。\n夜凉枕簟已知秋，更听寒蛩促机杼。\n梦中历历来时路。", 
    "rhythmic": "木兰花令"
  }, 
  {
    "author": "苏轼", 
    "content": "公子眼花乱发，老夫鼻观先通。\n领巾飘下瑞香风。\n惊起谪仙春梦。\n后土祠中玉蕊，蓬莱殿後红。\n此花清绝更纤。\n把酒何人心动。", 
    "rhythmic": "西江月"
  }, 
  {
    "author": "苏轼", 
    "content": "小院朱阑几曲，重城画鼓三通。\n更看微月转光风。\n归去香云入梦。\n翠袖争浮大白，皂罗半插斜红。\n灯花零落酒花。\n妙语一时飞动。", 
    "rhythmic": "西江月"
  }, 
  {
    "author": "苏轼", 
    "content": "怪此花枝怨泣，托君诗句名通。\n凭将草木记吴风。\n继取相如云梦。\n点笔袖沾醉墨，谤花面有惭红。\n知君却是为情。\n怕见此花撩动。", 
    "rhythmic": "西江月"
  }, 
  {
    "author": "苏轼", 
    "content": "闻道双衔凤带，不妨单著鲛绡。\n夜香知与阿谁烧。\n怅望水沈烟袅。\n云鬓风前绿卷，玉颜醉里红潮。\n莫教空度可怜宵。\n月与佳人共僚。", 
    "rhythmic": "西江月"
  }, 
  {
    "author": "苏轼", 
    "content": "点点楼头细雨。\n重重江外平湖。\n当年戏马会东徐。\n今日凄凉南浦。\n莫恨黄花未吐。\n且教红粉相扶。\n酒阑不必看茱萸。\n俯仰人间今古。", 
    "rhythmic": "西江月"
  }, 
  {
    "author": "苏轼", 
    "content": "龙焙今年绝品，谷帘自古珍泉。\n雪芽双井散神仙。\n苗裔来从北苑。\n汤发云腴酽白，盏浮花乳轻圆。\n人间谁敢更争妍。\n斗取红窗粉面。", 
    "rhythmic": "西江月"
  }, 
  {
    "author": "苏轼", 
    "content": "别梦已随流水，泪巾犹香泉。\n相如依旧是仙。\n人在瑶台阆苑。\n花雾萦风缥缈，歌珠滴水清圆。\n蛾眉新作十分妍。\n走马归来便面。", 
    "rhythmic": "西江月"
  }, 
  {
    "author": "苏轼", 
    "content": "世事一场大梦，人生几度秋凉。\n夜来风叶已鸣廊。\n看取眉头鬓上。\n酒贱常愁客少，月明多被云妨。\n中秋谁与共孤光。\n把盏凄然北望。", 
    "rhythmic": "西江月"
  }, 
  {
    "author": "苏轼", 
    "content": "莫叹平原落落，且应去鲁迟迟。\n与君各记少年时。\n须信人生如寄。\n白发千茎相送，深杯百罚休辞。\n拍浮何用酒为池。\n我已为君德醉。", 
    "rhythmic": "西江月"
  }, 
  {
    "author": "苏轼", 
    "content": "玉骨那愁瘴雾，冰姿自有仙风。\n海仙时遣探芳丛。\n倒挂绿毛么凤。\n素面翻嫌粉，洗妆不褪唇红。\n高情已逐晓云空。\n不与梨花同梦。", 
    "rhythmic": "西江月"
  }, 
  {
    "author": "苏轼", 
    "content": "照野弥弥浅浪，横空暧暧微霄。\n障泥未解玉骢骄。\n我欲醉眠芳草。\n可惜一溪明月，莫教踏破琼瑶。\n解鞍枕绿杨桥。\n杜宇一声春晓。", 
    "rhythmic": "西江月"
  }, 
  {
    "author": "苏轼", 
    "content": "三过平山堂下，半生弹指声中。\n十年不见老仙翁。\n壁上龙蛇飞动。\n欲吊文章太守，仍歌杨柳春风。\n休言万事转头空。\n未转头时皆梦。", 
    "rhythmic": "西江月"
  }, 
  {
    "author": "苏轼", 
    "content": "昨夜扁舟京口，今朝马首长安。\n旧官何物与新官。\n只有湖山公案。\n此景百年几变，个中下语千难。\n使君才气卷波澜。\n与把新诗判断。", 
    "rhythmic": "西江月"
  }, 
  {
    "author": "苏轼", 
    "content": "细马远驮双侍女，青巾玉带红靴。\n溪山好处便为家。\n谁知巴峡路，却见洛城花。\n面旋落英飞玉蕊，人间春日初斜。\n十年不见紫云车。\n龙丘新洞府，铅鼎养丹砂。", 
    "rhythmic": "临江仙"
  }, 
  {
    "author": "苏轼", 
    "content": "诗句端来磨我钝，钝锥不解生。\n欢颜为我解冰霜。\n酒阑清梦觉，春草满池塘。\n应念雪堂坡下老，昔年共采芸香。\n功成名遂早还乡。\n回车来过我，乔木拥千章。", 
    "rhythmic": "临江仙"
  }, 
  {
    "author": "苏轼", 
    "content": "我劝髯张归去好，从来自己忘情。\n尘心消尽道心平。\n江南与塞北，何处不堪行。\n俎豆庚桑真过矣，凭君说与南荣。\n愿闻吴越报丰登。\n君王如有问，结袜赖王生。", 
    "rhythmic": "临江仙"
  }, 
  {
    "author": "苏轼", 
    "content": "自古相从休务日，何妨低唱微吟。\n天垂云重作春阴。\n坐中人半醉，帘外雪将深。\n闻道分司狂御史，紫云无路追寻。\n凄风寒雨是。\n问囚长损气，见鹤忽惊心。", 
    "rhythmic": "临江仙"
  }, 
  {
    "author": "苏轼", 
    "content": "忘却成都来十载，因君未免思量。\n凭将清泪洒江阳。\n故山知好在，孤客自悲凉。\n坐上别愁君未见，归来欲断无肠。\n殷勤且更尽离觞。\n此身如传舍，何处是吾乡。", 
    "rhythmic": "临江仙"
  }, 
  {
    "author": "苏轼", 
    "content": "尊酒何人怀李白，草堂遥指江东。\n珠帘十里卷香风。\n花开又花谢，离恨几千重。\n轻舸渡江连夜到，一时惊笑衰容。\n语音犹自带吴侬。\n夜阑对酒处，依旧梦魂中。", 
    "rhythmic": "临江仙"
  }, 
  {
    "author": "苏轼", 
    "content": "九十日春都过了，贪忙何处追游。\n三分春色一分愁。\n雨翻榆荚阵，风转柳花球。\n阆苑先生须自责，蟠桃动是千秋。\n不知人世苦厌求。\n东皇不拘束，肯为使君留。", 
    "rhythmic": "临江仙"
  }, 
  {
    "author": "苏轼", 
    "content": "四大从来都遍满，此间风水何疑。\n故应为我发新诗。\n幽花香涧谷，寒藻舞沦漪。\n借与玉川生两腋，天仙未必相思。\n还凭流水送人归。\n层巅馀落日，草露已沾衣。", 
    "rhythmic": "临江仙"
  }, 
  {
    "author": "苏轼", 
    "content": "一别都门三改火，天涯踏尽红尘。\n依然一笑作春温。\n无波真古井，有节是秋筠。\n惆怅孤帆连夜发，送行淡月微云。\n尊前不用翠眉颦。\n人生如逆旅，我亦是行人。", 
    "rhythmic": "临江仙"
  }, 
  {
    "author": "苏轼", 
    "content": "多病休文都瘦损，不堪金带垂腰。\n望湖楼上暗香飘。\n和风春弄袖，明月夜闻箫。\n酒醒梦回清漏永，隐床无限更潮。\n佳人不见董娇饶。\n徘徊花上月，空度可怜宵。", 
    "rhythmic": "临江仙"
  }, 
  {
    "author": "苏轼", 
    "content": "夜饮东坡醒复醉，归来仿佛三更。\n家童鼻息已雷鸣。\n敲门都不应，倚杖听江声。\n长恨此身非我有，何时忘却营营。\n夜阑风静纹平。\n小舟从此逝，江海寄馀生。", 
    "rhythmic": "临江仙"
  }, 
  {
    "author": "苏轼", 
    "content": "冬夜夜寒冰合井，画堂明月侵帏。\n青缸明灭照悲啼。\n青缸挑欲尽，粉泪还垂。\n未尽一尊先掩泪，歌声半带清悲。\n情声两尽莫相违。\n欲知肠断处，梁上暗尘飞。", 
    "rhythmic": "临江仙"
  }, 
  {
    "author": "苏轼", 
    "content": "千古龙蟠并虎踞。\n从公一吊兴亡处。\n渺渺斜风吹细雨。\n芳草渡。\n江南父老留公住。\n公驾飞车凌彩雾。\n红鸾骖乘青鸾驭。\n却讶此洲名白鹭。\n非吾侣。\n翩然欲下还飞去。", 
    "rhythmic": "渔家傲"
  }, 
  {
    "author": "苏轼", 
    "content": "送客归来灯火尽。\n西楼淡月凉生晕。\n明日潮来无定准。\n潮来稳。\n舟横渡口重城近。\n江水似知孤客恨。\n南风为解佳人愠。\n莫学时流轻久困。\n频寄问。\n钱塘江上须忠信。", 
    "rhythmic": "渔家傲"
  }, 
  {
    "author": "苏轼", 
    "content": "皎皎牵牛河汉女。\n盈盈临水无由语。\n望断碧云空日暮。\n无寻处。\n梦回芳草生春浦。\n鸟散馀花纷似雨。\n汀洲苹老香风度。\n明月多情来照户。\n但揽取。\n清光长送人归去。", 
    "rhythmic": "渔家傲"
  }, 
  {
    "author": "苏轼", 
    "content": "一曲阳关情几许。\n知君欲向秦川去。\n白马皂貂留不住。\n回首处。\n孤城不见天霖雾。\n到日长安花似雨。\n故关杨柳初飞絮。\n渐见靴刀迎夹路。\n谁得似。\n风流膝上王文度。", 
    "rhythmic": "渔家傲"
  }, 
  {
    "author": "苏轼", 
    "content": "林断山明竹隐墙。\n乱蝉衰草小池塘。\n翻空白鸟时时见，照水红蕖细细香。\n村舍外，古城旁。\n杖藜徐步转斜阳。\n殷勤昨夜三更雨，又得浮生一日凉。", 
    "rhythmic": "鹧鸪天"
  }, 
  {
    "author": "苏轼", 
    "content": "笑拈红梅翠翘。\n扬州十里最妖饶。\n夜来绮席亲曾见，撮得精神滴滴娇。\n娇後眼，舞时腰。\n刘郎几度欲魂消。\n明朝酒醒知何处，肠断云间紫玉箫。", 
    "rhythmic": "鹧鸪天"
  }, 
  {
    "author": "苏轼", 
    "content": "银塘朱槛曲尘波。\n圆绿卷新荷。\n兰条荐浴，菖花酿酒，天气尚清和。", 
    "rhythmic": "少年游"
  }, 
  {
    "author": "苏轼", 
    "content": "去年相送，馀杭门外，飞雪似杨花。\n今年春尽，杨花似雪，犹不见还家。", 
    "rhythmic": "少年游"
  }, 
  {
    "author": "苏轼", 
    "content": "两两轻红半晕腮。\n依依独为使君回。\n若道使君无此意。\n何为。\n双花不向别人开。\n但看低昂烟雨里。\n不已。\n劝君休诉十分杯。\n更问尊前狂副使。", 
    "rhythmic": "定风波"
  }, 
  {
    "author": "苏轼", 
    "content": "莫听穿林打叶声。\n何妨吟啸且徐行。\n竹杖芒鞋轻胜马。\n谁怕。\n一蓑烟雨任平生。\n料峭春风吹酒醒。\n微冷。\n山头斜照却相迎。\n回首向来萧瑟处。", 
    "rhythmic": "定风波"
  }, 
  {
    "author": "苏轼", 
    "content": "与客携壶上翠微。\n江涵秋影雁初飞。\n尘世难逢开口笑。\n年少。\n菊花须插满头归。\n酩酊但酬佳节了。\n云峤。\n登临不用怨斜晖。\n古往今来谁不老。", 
    "rhythmic": "定风波"
  }, 
  {
    "author": "苏轼", 
    "content": "莫怪鸳鸯绣带长。\n腰轻不胜舞衣裳。\n薄只贪游冶去。\n何处。\n垂杨系马恣轻狂。\n花谢絮飞春又尽。\n堪恨。\n断弦尘管伴啼妆。\n不信归来但自看。", 
    "rhythmic": "定风波"
  }, 
  {
    "author": "苏轼", 
    "content": "千古风流阮步兵。\n平生游宦爱东平。\n千里远来还不住。\n归去。\n空留风韵照人清。\n红粉尊前深懊恼。\n休道。\n怎生留得许多情。\n记得明年花絮乱。", 
    "rhythmic": "定风波"
  }, 
  {
    "author": "苏轼", 
    "content": "雨洗娟娟嫩叶光。\n风吹细细绿筠香。\n秀色乱侵书帙晚。\n帘卷。\n清阴微过酒尊凉。\n人画竹身肥拥肿。\n何用。\n先生落笔胜萧郎。\n记得小轩岑寂夜。", 
    "rhythmic": "定风波"
  }, 
  {
    "author": "苏轼", 
    "content": "好睡慵开莫厌迟。\n自怜冰脸不时宜。\n偶作小红桃杏色，闲雅，尚馀孤瘦雪霜姿。", 
    "rhythmic": "定风波"
  }, 
  {
    "author": "苏轼", 
    "content": "月满苕溪照夜堂。\n五星一老斗光芒。\n十五年间真梦里。\n何事。\n长庚对月独凄凉。\n绿鬓苍颜同一醉。\n还是。\n六人吟笑水云乡。\n宾主谈锋谁得似。", 
    "rhythmic": "定风波"
  }, 
  {
    "author": "苏轼", 
    "content": "常羡人间琢玉郎。\n天应乞与点酥娘。\n尽道清歌传皓齿。\n风起。\n雪飞炎海变清凉。\n万里归来颜愈少。\n微笑。\n笑时犹带岭梅香。\n试问岭南应不好。", 
    "rhythmic": "定风波"
  }, 
  {
    "author": "苏轼", 
    "content": "晚景落琼杯。\n照眼云山翠作堆。\n认得岷峨春雪浪，初来。\n万顷蒲萄涨渌醅。\n暮雨暗阳台。\n乱洒高楼湿粉腮。\n一阵东风来卷地，吹回。\n落照江天一半开。", 
    "rhythmic": "南乡子"
  }, 
  {
    "author": "苏轼", 
    "content": "寒雀满疏篱。\n争抱寒柯看玉蕤。\n忽见客来花下坐，惊飞。\n蹋散芳英落酒卮。\n痛饮又能诗。\n坐客无毡醉不知。\n花尽酒阑春到也，离离。\n一点微酸已著枝。", 
    "rhythmic": "南乡子"
  }, 
  {
    "author": "苏轼", 
    "content": "不到谢公台。\n明月清风好在哉。\n旧日髯孙何处去，重来。\n短李风流更上才。\n秋色渐摧颓。\n满院黄英映酒杯。\n看取桃花春二月，争开。\n尽是刘郎去後栽。", 
    "rhythmic": "南乡子"
  }, 
  {
    "author": "苏轼", 
    "content": "霜降水痕收。\n浅碧鳞鳞露远洲。\n酒力渐消风力软，飕飕。\n破帽多情却恋头。\n佳节若为酬。\n但把清尊断送秋。", 
    "rhythmic": "少年游"
  }, 
  {
    "author": "苏轼", 
    "content": "回首乱山横。\n不见居人只见城。\n谁似临平山上塔，亭亭。\n迎客西来送客行。\n归路晚风清。\n一枕初寒梦不成。\n今夜残灯斜照处，荧荧。\n秋雨晴时泪不晴。", 
    "rhythmic": "南乡子"
  }, 
  {
    "author": "苏轼", 
    "content": "冰雪透香肌。\n姑射仙人不似伊。\n濯锦江头新样锦，非宜。\n故著寻常淡薄衣。\n暖日下重帏。\n春睡香凝索起迟。\n曼倩风流缘底事，当时。\n爱被西真唤作儿。", 
    "rhythmic": "南乡子"
  }, 
  {
    "author": "苏轼", 
    "content": "东武望馀杭。\n云海天涯两杳茫。\n何日功成名遂了，还乡。\n醉笑陪公三万场。\n不用诉离觞。\n痛饮从来别有肠。\n今夜送归灯火冷，河塘。\n堕泪羊公却姓杨。", 
    "rhythmic": "南乡子"
  }, 
  {
    "author": "苏轼", 
    "content": "凉簟碧纱厨。\n一枕清风昼睡馀。\n睡听晚衙无一事，徐徐。\n读尽床头几卷书。\n搔首赋归欤。\n自觉功名懒更疏。\n若问使君才与术，何如。\n占得人间一味愚。", 
    "rhythmic": "南乡子"
  }, 
  {
    "author": "苏轼", 
    "content": "裙带石榴红。\n却水殷勤解赠侬。\n应许逐鸡鸡莫怕，相逢。\n一点灵犀必暗通。\n何处遇良工。\n琢刻天真半欲空。\n愿作龙香双凤拨，轻拢。\n长在环儿白雪胸。", 
    "rhythmic": "南乡子"
  }, 
  {
    "author": "苏轼", 
    "content": "旌旆满江湖。\n诏发楼船万舳舻。\n投笔将军因笑我，迂儒。\n帕首腰刀是丈夫。\n粉泪怨离居。\n喜子垂窗报捷书。\n试问伏波三万语，何如。\n一斛明珠换绿珠。", 
    "rhythmic": "南乡子"
  }, 
  {
    "author": "苏轼", 
    "content": "天与化工知。\n赐得衣裳总是绯。\n每向华堂深处见，怜伊。\n两个心肠一片儿。\n自小便相随。\n绮席歌筵不暂离。\n苦恨人人分拆破，东西。\n怎得成双似旧时。", 
    "rhythmic": "南乡子"
  }, 
  {
    "author": "苏轼", 
    "content": "寒玉细凝肤。\n清歌一曲倒金壶。\n冶叶倡条遍相识，争如。\n豆蔻花梢二月初。\n年少即须臾。\n芳时偷得醉工夫。\n罗帐细垂银烛背，欢娱。\n豁得平生俊气无。", 
    "rhythmic": "南乡子"
  }, 
  {
    "author": "苏轼", 
    "content": "怅望送春杯。\n渐老逢春能几回。\n花满楚城愁远别，伤怀。\n何况清丝急管催。\n吟断望乡台。\n万里归心独上来。\n景物登临闲始见，徘徊。\n一寸相思一寸灰。", 
    "rhythmic": "南乡子"
  }, 
  {
    "author": "苏轼", 
    "content": "何处倚阑干。\n弦管高楼月正圆。\n胡蝶梦中家万里，依然。\n老去愁来强自宽。\n明镜借红颜。\n须著人间比梦间。\n蜡烛半笼金翡翠，更阑。\n绣被焚香独自眠。", 
    "rhythmic": "南乡子"
  }, 
  {
    "author": "苏轼", 
    "content": "山与歌眉敛，波同醉眼流。\n游人都上十三楼。\n不羡竹西歌吹、古扬州。\n菰黍连昌，琼彝倒玉舟。\n谁家水调唱歌头。\n声绕碧山飞去、晚云留。", 
    "rhythmic": "南歌子"
  }, 
  {
    "author": "苏轼", 
    "content": "古岸开青葑，新渠走碧流。\n会看光满万家楼。\n记取他年扶路、入西州。\n佳节连梅雨，馀生寄叶舟。\n只将菱角与鸡头。\n更有月明千顷、一时留。", 
    "rhythmic": "南歌子"
  }, 
  {
    "author": "苏轼", 
    "content": "雨暗初疑夜，风回忽报晴。\n淡云斜照著山明。\n细草软沙溪路、马蹄轻。\n卯酒醒还困，仙材梦不成。\n蓝桥何处觅云英。\n只有多情流水、伴人行。", 
    "rhythmic": "南乡子"
  }, 
  {
    "author": "苏轼", 
    "content": "日出西山雨，无晴又有晴。\n乱山深处过清明。\n不见彩绳花板、细腰轻。\n尽日行桑野，无人与目成。\n且将新句琢琼英。\n我是世间闲客、此闲行。", 
    "rhythmic": "南歌子"
  }, 
  {
    "author": "苏轼", 
    "content": "带酒冲山雨，和衣睡晚晴。\n不知钟鼓报天明。\n梦里栩然蝴蝶、一身轻。\n老去才都尽，归来计未成。\n求田问舍笑豪英。\n自爱湖边沙路、免泥行。", 
    "rhythmic": "南歌子"
  }, 
  {
    "author": "苏轼", 
    "content": "日薄花房绽，风和麦浪轻。\n夜来微雨洗郊。\n正是一年春好、近清明。\n已改煎茶火，犹调入粥饧。\n使君高会有馀清。\n此乐无声无味、最难名。", 
    "rhythmic": "南歌子"
  }, 
  {
    "author": "苏轼", 
    "content": "海上乘槎侣，仙人萼绿华。\n飞升元不用丹砂。\n住在潮头来处、渺天涯。\n雷辊夫差国，云翻海若家。\n坐中安得弄琴牙。\n写取馀声归向、水仙夸。", 
    "rhythmic": "南歌子"
  }, 
  {
    "author": "苏轼", 
    "content": "苒苒中秋过，萧萧两鬓华。\n寓身化世一尘沙。\n笑看潮来潮去、了生涯。\n方士三山路，渔人一叶家。\n早知身世两聱牙。\n好伴骑鲸公子、赋雄夸。", 
    "rhythmic": "南歌子"
  }, 
  {
    "author": "苏轼", 
    "content": "师唱谁家曲，宗风嗣阿谁。\n借君拍板与门槌。\n我也逢场作戏、莫相疑。\n溪女方偷眼，山僧莫眨眉。\n却愁弥勒下生迟。\n不见老婆三五、少年时。", 
    "rhythmic": "南歌子"
  }, 
  {
    "author": "苏轼", 
    "content": "欲执河梁手，还升月旦堂。\n酒阑人散月侵廊。\n北客明朝归去、雁南翔。\n窈窕高明玉，风流郑季庄。\n一时分散水云乡。\n惟有落花芳草、断人肠。", 
    "rhythmic": "南歌子"
  }, 
  {
    "author": "苏轼", 
    "content": "山雨潇潇过，溪桥浏浏清。\n小园幽榭枕苹汀。\n门外月华如水、彩舟横。\n苕岸霜花尽，江湖雪阵平。\n两山遥指海门青。\n回首水云何处、觅孤城。", 
    "rhythmic": "南歌子"
  }, 
  {
    "author": "苏轼", 
    "content": "紫陌寻春去，红尘拂面来。\n无人不道看花回。\n惟见石榴新蕊、一枝开。\n冰簟堆云髻，金尊滟玉醅。\n绿阴青子莫相催。\n留取红巾千点、照池台。", 
    "rhythmic": "南歌子"
  }, 
  {
    "author": "苏轼", 
    "content": "卫霍元勋後，韦平外族贤。\n吹笙只合在缑山。\n闲驾彩峦归去、趁新年。\n烘暖烧香阁，轻寒浴佛天。\n他时一醉画堂前。\n莫忘故人憔悴、老江边。", 
    "rhythmic": "南歌子"
  }, 
  {
    "author": "苏轼", 
    "content": "笑怕蔷薇，行忧宝瑟僵。\n美人依约在西厢。\n祗恐暗中迷路、认馀香。\n午夜风翻幔，三更月到床。\n簟纹如水玉肌凉。\n何物与侬归去、有残妆。", 
    "rhythmic": "南歌子"
  }, 
  {
    "author": "苏轼", 
    "content": "寸恨谁云短，绵绵岂易裁。\n半年眉绿未曾开。\n明月好风闲处、是人猜。\n春雨消残冻，温风到冷灰。\n尊前一曲为谁哉。\n留取曲终一拍、待君来。", 
    "rhythmic": "南歌子"
  }, 
  {
    "author": "苏轼", 
    "content": "绀绾双蟠髻，云小偃巾。\n轻盈红脸小腰身。\n叠鼓忽催花拍、斗精神。\n空阔轻红歇，风和约柳春。\n蓬山才调最清新。\n胜似缠头千锦、共藏珍。", 
    "rhythmic": "南歌子"
  }, 
  {
    "author": "苏轼", 
    "content": "琥珀装腰佩，龙香入领巾。\n只应飞燕是前身。\n共看剥葱纤手、舞凝神。\n柳絮风前转，梅花雪里春。\n鸳鸯翡翠两争新。\n但得周郎一顾、胜珠珍。", 
    "rhythmic": "南歌子"
  }, 
  {
    "author": "苏轼", 
    "content": "红粉莫悲啼，俯仰半年离别。\n看取雪堂坡下，老农夫凄切。\n明年春水漾桃花，柳岸隘舟楫。\n从此满城歌吹，看黄州阗咽。", 
    "rhythmic": "好事近"
  }, 
  {
    "author": "苏轼", 
    "content": "湖上雨晴时，秋水半篙初没。\n朱槛俯窥寒鉴，照衰颜华发。\n醉中吹堕白纶巾，溪风漾流月。\n独棹小舟归去，任烟波飘兀。", 
    "rhythmic": "好事近"
  }, 
  {
    "author": "苏轼", 
    "content": "缑山仙子，高情云渺，不学痴牛呆女。\n凤箫声断月明中，举手谢、时人欲去。\n客槎曾犯，银河微浪，尚带天风海雨。\n相逢一醉是前缘，风雨散、飘然何处。", 
    "rhythmic": "鹊桥仙"
  }, 
  {
    "author": "苏轼", 
    "content": "乘槎归去，成都何在，万里江沱汉漾。\n与君各赋一篇诗，留织女、鸳鸯机上。\n还将旧曲，重赓新韵，须信吾侪天放。\n人生何处不儿嬉，看乞巧、朱楼彩舫。", 
    "rhythmic": "鹊桥仙"
  }, 
  {
    "author": "苏轼", 
    "content": "春已老，春服几时成。\n曲水浪低蕉叶稳，舞雩风软罗轻。\n酣咏乐升平。\n微雨过，何处不催耕。", 
    "rhythmic": "望江南・忆江南"
  }, 
  {
    "author": "苏轼", 
    "content": "春未老，风细柳斜斜。\n试上超然台上看，半壕春水一城花。\n烟雨暗千家。\n寒食後，酒醒却咨嗟。", 
    "rhythmic": "望江南・忆江南"
  }, 
  {
    "author": "苏轼", 
    "content": "蜀客到江南，长忆吴山好。\n吴蜀风流自古同，归去应须早。\n还与去年人，共藉西湖草。\n莫惜尊前仔细看，应是容颜老。", 
    "rhythmic": "卜算子"
  }, 
  {
    "author": "苏轼", 
    "content": "缺月挂疏桐，漏断人初静。\n时见幽人独往来，缥缈孤鸿影。\n惊起却回头，有恨无人省。\n拣尽寒枝不肯栖，枫落吴江冷。", 
    "rhythmic": "卜算子"
  }, 
  {
    "author": "苏轼", 
    "content": "碧山影里小红旗。\n侬是江南踏浪儿。\n拍手欲嘲山简醉，齐声争唱浪婆词。", 
    "rhythmic": "瑞鹧鸪"
  }, 
  {
    "author": "苏轼", 
    "content": "白酒新开九酝，黄花已过重阳。\n身外傥来都似梦，醉里无何即是乡。\n东坡日月长。\n玉粉旋烹茶乳，金齑新捣橙香。", 
    "rhythmic": "十拍子・破阵子"
  }, 
  {
    "author": "苏轼", 
    "content": "清淮蜀汴。\n更在江西岸。\n红旆到时黄叶乱。\n霜入梁王故苑。\n秋原何处携壶。\n停骖访古踟蹰。\n双庙遗风尚在，漆园傲吏应无。", 
    "rhythmic": "清平乐"
  }, 
  {
    "author": "苏轼", 
    "content": "谁作桓伊三弄。\n惊破绿窗幽梦。\n新月与愁烟。\n满江天。\n欲去又还不去。\n明日落花飞絮。\n飞絮送行舟。\n水东流。", 
    "rhythmic": "昭君怨"
  }, 
  {
    "author": "苏轼", 
    "content": "玉龟山。\n东皇灵媲统群仙。\n绛阙，翠房深迥，倚霏烟。\n幽闲。\n志萧然。\n金城千里锁婵娟。\n当时穆满巡狩。\n翠华曾到海西边。\n风露明霁，鲸波极目，势浮舆盖方圆。\n正迢迢丽日。\n玄圃清寂，琼草芊绵。\n争解绣勒香鞯。\n鸾辂驻跸，八马戏芝田。\n瑶池近、画楼隐隐，翠鸟翩翩。\n肆华筵。\n间作脆管鸣弦。\n宛若帝所钧天。\n稚颜皓齿，绿发方瞳，圆极恬淡高妍。\n尽倒琼壶酒，献金鼎药，固大椿年。\n缥缈飞琼妙舞，命双成、奏曲醉留连。\n云韵响泻寒泉。\n浩歌畅饮，斜月低河汉。\n渐渐绮霞、天际红深浅。\n动归思、回首尘寰。\n烂漫游、玉辇东还。", 
    "rhythmic": "戚氏"
  }, 
  {
    "author": "苏轼", 
    "content": "笑劳生一梦，羁旅三年，又还重九。\n华发萧萧，对荒园搔首。\n赖有多情，好饮无事，似古人贤守。\n岁岁登高，年年落帽，物华依旧。\n此会应须烂醉，仍把紫菊茱萸，细看重嗅。\n摇落霜风，有手栽双柳。", 
    "rhythmic": "醉蓬莱"
  }, 
  {
    "author": "苏轼", 
    "content": "乳燕飞华屋。\n悄无人、桐阴转午，晚凉新浴。\n手弄生绡白团扇，扇手一时似玉。\n渐困倚、孤眠清熟。\n帘外谁来推绣户，枉教人、梦断瑶台曲。\n又却是，风敲竹。\n石榴半吐红巾蹙。\n待浮花、浪蕊都尽，伴君幽独。\n艳一枝细看取，芳心千重似束。\n又恐被、秋风惊绿。\n若待得君来向此，花前对酒不忍触。\n共粉泪，两蔌蔌。", 
    "rhythmic": "贺新郎"
  }, 
  {
    "author": "苏轼", 
    "content": "江南腊尽，早梅花开後。\n分付新春与垂柳。\n细腰肢、自有入格风流，仍更是、骨体清英雅秀。\n永丰坊那畔，尽日无人，惟见金丝弄晴昼。\n断肠是，飞絮时，绿叶成阴，无个事、一成消瘦。\n又莫是、东风逐君来，便吹散眉间，一点春皱。", 
    "rhythmic": "洞仙歌"
  }, 
  {
    "author": "苏轼", 
    "content": "冰肌玉骨，自清凉无汗。\n水殿风来暗香满。\n绣帘开、一点明月窥人，人未寝、枕钗横鬓乱。\n起来携素手，庭户无声，时见疏星渡河汉。\n试问夜如何，夜已三更，金波淡、玉绳低转。\n但屈指、西风几时来，又不道、流年暗中偷换。", 
    "rhythmic": "洞仙歌"
  }, 
  {
    "author": "苏轼", 
    "content": "有情风、万里卷潮来，无情送潮归。\n问钱塘江上，西兴浦口，几度斜晖。\n不用思量今古，俯仰昔人非。\n谁似东坡老，白首忘机。\n记取西湖西畔，正暮山好处，空翠烟霏。\n算诗人相得，如我与君稀。", 
    "rhythmic": "八声甘州"
  }, 
  {
    "author": "苏轼", 
    "content": "美人如月。\n乍见掩暮云，更增妍绝。\n算应无恨，安用阴晴圆缺。\n娇甚空只成愁，待下床又懒，未语先咽。\n数日不来，落尽一庭红叶。\n今朝置酒强起，问为谁减动，一分香雪。\n何事散花却病，维摩无疾。\n却低眉、惨然不答。\n唱金缕、一声怨切。", 
    "rhythmic": "三部乐"
  }, 
  {
    "author": "苏轼", 
    "content": "绿槐高柳咽新蝉。\n薰风初入弦。\n碧纱窗下水沈烟。\n棋声惊昼眠。\n微雨过，小荷翻。\n榴花开欲然。\n玉盆纤手弄清泉。\n琼珠碎却圆。", 
    "rhythmic": "阮郎归"
  }, 
  {
    "author": "苏轼", 
    "content": "暗香浮动月黄昏。\n堂前一树春。\n东风何事入西邻。\n儿家常闭门。\n雪肌冷，玉容真。\n香腮粉未匀。\n折花欲寄岭头人。\n江南日暮云。", 
    "rhythmic": "阮郎归"
  }, 
  {
    "author": "苏轼", 
    "content": "一年三度过苏台。\n清尊长是开。\n佳人相问苦相猜。\n这回来不来。\n情未尽，老先催。\n人生真可，他年桃李阿谁栽。\n刘郎双鬓衰。", 
    "rhythmic": "阮郎归"
  }, 
  {
    "author": "苏轼", 
    "content": "梦中了了醉中醒。\n只渊明。\n是前生。\n走遍人间，依旧却躬耕。\n昨夜东坡春雨足，乌鹊喜，报新晴。\n雪堂西畔暗泉鸣。\n北山倾。\n小溪横。", 
    "rhythmic": "江神子・江城子"
  }, 
  {
    "author": "苏轼", 
    "content": "翠蛾羞黛怯人看。\n掩霜纨。\n泪偷弹。\n且尽一尊，收泪唱阳关。\n漫道帝城天样远，天易见，见君难。\n画堂新拘近孤山。\n曲阑干。\n为谁安。", 
    "rhythmic": "江神子・江城子"
  }, 
  {
    "author": "苏轼", 
    "content": "凤凰山下雨初晴。\n水风清。\n晚霞明。\n一朵芙蕖，开过尚盈盈。\n何处飞来双白鹭，如有意，慕娉婷。\n忽闻江上弄哀筝。\n苦含情，遣谁听。", 
    "rhythmic": "江神子・江城子"
  }, 
  {
    "author": "苏轼", 
    "content": "老夫聊发少年狂。\n左牵黄。\n右擎苍。\n锦帽貂裘，千骑卷平冈。\n为报倾城随太守，亲射虎，看孙郎。\n酒酣胸胆尚开张。\n鬓微霜。\n又何妨。", 
    "rhythmic": "江神子・江城子"
  }, 
  {
    "author": "苏轼", 
    "content": "天涯流落思无穷。\n既相逢。\n却匆匆。\n携手佳人，和泪折残红。\n为问东风馀几许，春纵在，与谁同。\n隋堤三月水溶溶。\n背归鸿。\n去吴中。", 
    "rhythmic": "江神子・江城子"
  }, 
  {
    "author": "苏轼", 
    "content": "相逢不觉又初寒。\n对尊前。\n惜流年。\n风紧离亭，冰结泪珠圆。\n雪意留君君不住，从此去，少清欢。\n转头山下转头看。\n路漫漫。\n玉花翻。", 
    "rhythmic": "江神子・江城子"
  }, 
  {
    "author": "苏轼", 
    "content": "黄昏犹是雨纤纤。\n晓开帘。\n欲平檐。\n江阔天低，无处认青帘。\n孤坐冻吟谁伴我，揩病目，拈衰髯。\n使君留客醉厌厌。\n水晶盐。\n为谁甜。", 
    "rhythmic": "江神子・江城子"
  }, 
  {
    "author": "苏轼", 
    "content": "玉人家在凤凰山。\n水云间。\n掩门关。\n门外行人，立马看弓弯。\n十里春风谁指似，斜日映，绣帘斑。\n多情好事与君还。\n闵新鳏。\n拭馀潸。", 
    "rhythmic": "江神子・江城子"
  }, 
  {
    "author": "苏轼", 
    "content": "十年生死两茫茫。\n不思量。\n自难忘。\n千里孤坟，无处话凄凉。\n纵使相逢应不识，尘满面，鬓如霜。\n夜来幽梦忽还乡。\n小轩窗。\n正梳妆。", 
    "rhythmic": "江神子・江城子"
  }, 
  {
    "author": "苏轼", 
    "content": "花褪残红青杏小。\n燕子飞时，绿水人家绕。\n枝上柳绵吹又少。\n天涯何处无芳草。\n墙里秋千墙外道。\n墙外行人，墙里佳人笑。\n笑渐不闻声渐悄。\n多情却被无情恼。", 
    "rhythmic": "蝶恋花"
  }, 
  {
    "author": "苏轼", 
    "content": "一颗樱桃樊素口。\n不爱黄金，只爱人长久。\n学画鸦儿犹未就。\n眉间已作伤春皱。\n扑蝶西园随伴走。\n花落花开，渐解相思瘦。\n破镜重圆人在否。\n章台折尽青青柳。", 
    "rhythmic": "蝶恋花"
  }, 
  {
    "author": "苏轼", 
    "content": "雨後春容清更丽。\n只有离人，幽恨终难洗。\n北固山前三面水。\n碧琼梳拥青螺髻。\n一纸乡书来万里。\n问我何年，真个成归计。\n白首送春拼一醉。\n东风吹破千行泪。", 
    "rhythmic": "蝶恋花"
  }, 
  {
    "author": "苏轼", 
    "content": "簌簌无风花自。\n寂寞园林，柳老樱桃过。\n落日多情还照坐。\n山青一点横云破。\n路尽河回千转柁。\n系缆渔村，月暗孤灯火。\n凭仗飞魂招楚些。\n我思君处君思我。", 
    "rhythmic": "蝶恋花"
  }, 
  {
    "author": "苏轼", 
    "content": "灯火钱塘三五夜。\n明月如霜，照见人如画。\n帐底吹笙香吐麝。\n此般风味应无价。\n寂寞山城人老也。\n击鼓吹箫，乍入农桑社。\n火冷灯稀霜露下。\n昏昏雪意云垂野。", 
    "rhythmic": "蝶恋花"
  }, 
  {
    "author": "苏轼", 
    "content": "帘外东风交雨霰。\n帘里佳人，笑语如莺燕。\n深惜今年正月暖。\n灯光酒色摇金盏。\n掺鼓渔阳挝未遍。\n舞褪琼钗，汗湿香罗软。\n今夜何人吟古怨。\n清诗未就冰生砚。", 
    "rhythmic": "蝶恋花"
  }, 
  {
    "author": "苏轼", 
    "content": "自古涟漪佳绝地。\n绕郭荷花，欲把吴兴比。\n倦客尘埃何处洗。\n真君堂下寒泉水。\n左海门前酤酒市。\n夜半潮来，月下孤舟起。\n倾盖相逢拼一醉。\n双凫飞去人千里。", 
    "rhythmic": "蝶恋花"
  }, 
  {
    "author": "苏轼", 
    "content": "云水萦回溪上路。\n叠叠青山，环绕溪东注。\n月白沙汀翘宿鹭。\n更无一点尘来处。\n溪叟相看私自语。\n底事区区，苦要为官去。\n尊酒不空田百亩。\n归来分得闲中趣。", 
    "rhythmic": "蝶恋花"
  }, 
  {
    "author": "苏轼", 
    "content": "多情多感仍多病，多景楼中。\n尊酒相逢。\n乐事回头一笑空。\n停杯且听琵琶语，细拈轻拢。\n醉脸春融。\n斜照江天一抹红。", 
    "rhythmic": "采桑子"
  }, 
  {
    "author": "苏轼", 
    "content": "浅霜侵绿。\n发少仍新沐。\n冠直缝，巾横幅。\n美人怜我老，玉手簪黄菊。\n秋露重，真珠落袖沾馀馥。\n坐上人如玉。\n花映花奴肉。\n蜂蝶乱，飞相逐。\n明年人纵健，此会应难复。\n须细看，晚来月上和银烛。", 
    "rhythmic": "千秋岁"
  }, 
  {
    "author": "苏轼", 
    "content": "暑笼晴，风解愠。\n雨後馀清，暗袭衣裾润。\n一局选仙逃暑困。\n笑指尊前、谁向青霄近。\n整金盆，轮玉笋。\n凤驾鸾车，谁敢争先进。\n重五休言升最紧。\n纵有碧油，到了输堂印。", 
    "rhythmic": "苏幕遮"
  }, 
  {
    "author": "苏轼", 
    "content": "长忆别时，景疏楼上，明月如水。\n美酒清歌，留连不住，月随人千里。\n别来三度，孤光又满，冷落共谁同醉。\n卷珠帘，凄然顾影，共伊到明无寐。\n今朝有客，来从淮上，能道使君深意。\n凭仗清淮，分明到海，中有相思泪。\n而今何在，西垣清禁，夜永露华侵被。\n此时看，回廊晓月，也应暗记。", 
    "rhythmic": "永遇乐"
  }, 
  {
    "author": "苏轼", 
    "content": "明月如霜，好风如水，清景无限。\n曲港跳鱼，圆荷泻露，寂寞无人见。\n如三鼓，铿然一叶，黯黯梦云惊断。\n夜茫茫，重寻无处，觉来小园行遍。\n天涯倦客，山中归路，望断故园心眼。\n燕子楼空，佳人何在，空锁楼中燕。\n古今如梦，何曾梦觉，但有旧欢新怨。\n异时对，黄楼夜景，为余浩叹。", 
    "rhythmic": "永遇乐"
  }, 
  {
    "author": "苏轼", 
    "content": "绮席才终。\n欢意犹浓。\n酒阑时、高兴无穷。\n共夸君赐，初拆臣封。\n看分香饼，黄金缕，密云龙。\n斗赢一水，功敌千锺。\n觉凉生、两腋清风。", 
    "rhythmic": "行香子"
  }, 
  {
    "author": "苏轼", 
    "content": "三入承明。\n四至九卿。\n问书生、何辱何荣。\n金张七叶，纨绮貂缨。\n无汗马事，不献赋，不明经。\n成都卜肆，寂莫君平。\n郑子真、岩谷躬耕。", 
    "rhythmic": "行香子"
  }, 
  {
    "author": "苏轼", 
    "content": "清夜无尘。\n月色如银。\n酒斟时、须满十分。\n浮名浮利，虚苦劳神。\n叹隙中驹，石中火，梦中身。\n虽抱文章，开口谁亲。\n且陶陶、乐尽天真。", 
    "rhythmic": "行香子"
  }, 
  {
    "author": "苏轼", 
    "content": "昨夜霜风。\n先入梧桐。\n浑无处、回避衰容。\n问公何事，不语书空。\n但一回醉，一回病，一回慵。\n朝来庭下，光阴如箭，似无言、有意伤侬。", 
    "rhythmic": "行香子"
  }, 
  {
    "author": "苏轼", 
    "content": "携手江村。\n梅雪飘裙。\n情何限、处处消魂。\n故人不见，旧曲重闻。\n向望湖楼，孤山寺，涌金门。\n寻常行处，题诗千首，绣罗衫、与拂红尘。", 
    "rhythmic": "行香子"
  }, 
  {
    "author": "苏轼", 
    "content": "一叶轻舟。\n双桨鸿惊。\n水天清、影湛波平。\n鱼翻藻鉴，鹭点烟汀。\n过沙溪急，霜溪冷，月溪明。\n重重似画，曲曲如屏。\n算当年、虚老岩陵。", 
    "rhythmic": "行香子"
  }, 
  {
    "author": "苏轼", 
    "content": "绣帘高卷倾城出。\n灯前潋滟横波溢。\n皓齿发清歌。\n春愁入翠蛾。\n凄音休怨乱。\n我已先肠断。\n遗响下清虚。\n累累一串珠。", 
    "rhythmic": "菩萨蛮"
  }, 
  {
    "author": "苏轼", 
    "content": "碧纱微露纤纤玉。\n朱唇渐暖参差竹。\n越调变新声。\n龙吟彻骨清。\n夜来残酒醒。\n惟觉霜袍冷。\n不见敛眉人。\n胭脂觅旧痕。", 
    "rhythmic": "菩萨蛮"
  }, 
  {
    "author": "苏轼", 
    "content": "秋风湖上萧萧雨。\n使君欲去还留住。\n今日漫留君。\n明朝愁杀人。\n佳人千点泪。\n洒向长河水。\n不用敛双蛾。\n路人啼更多。", 
    "rhythmic": "菩萨蛮"
  }, 
  {
    "author": "苏轼", 
    "content": "玉童西迓浮丘伯。\n洞天冷落秋萧瑟。\n不用许飞琼。\n瑶台空月明。\n清香凝夜宴。\n借与韦郎看。\n莫便向姑苏。\n扁舟下五湖。", 
    "rhythmic": "菩萨蛮"
  }, 
  {
    "author": "苏轼", 
    "content": "天怜豪俊腰金晚。\n故教月向松江满。\n清景为淹留。\n从君都占秋。\n身闲惟有酒。\n拭问清游首。\n帝梦已遥思。\n匆匆归去时。", 
    "rhythmic": "菩萨蛮"
  }, 
  {
    "author": "苏轼", 
    "content": "娟娟缺月西南落。\n相思拨断琵琶索。\n枕泪梦魂中。\n觉来眉晕重。\n华堂堆烛泪。\n长笛吹新水。\n醉客各西东。\n应思陈孟公。", 
    "rhythmic": "菩萨蛮"
  }, 
  {
    "author": "苏轼", 
    "content": "玉笙不受朱唇暖。\n离声凄咽胸填满。\n遗痕几千秋。\n恩留人不留。\n他年京国酒。\n泫泪攀枯柳。\n莫唱短因缘。\n长安远似天。", 
    "rhythmic": "菩萨蛮"
  }, 
  {
    "author": "苏轼", 
    "content": "画檐初挂弯弯月。\n孤光未满先忧缺。\n遥认玉帘钩。\n天孙梳洗楼。\n佳人言语好。\n不顾求新巧。\n此恨固应知。\n愿人无别离。", 
    "rhythmic": "菩萨蛮"
  }, 
  {
    "author": "苏轼", 
    "content": "风回仙驭云开扇。\n更阑月堕星河转。\n枕上梦魂惊。\n晓檐疏雨零。\n相逢虽草草。\n长共天难老。\n终不羡人间。\n人间日似年。", 
    "rhythmic": "菩萨蛮"
  }, 
  {
    "author": "苏轼", 
    "content": "城隅静女谁人见。\n先生日夜歌彤管。\n谁识蔡姬贤。\n江南顾彦先。\n先生那久困。\n汤沐须名郡。\n惟有谢夫人。\n从来见拟伦。", 
    "rhythmic": "菩萨蛮"
  }, 
  {
    "author": "苏轼", 
    "content": "买田阳羡吾将老。\n从来只为溪山好。\n来往一虚舟。\n聊随物外游。\n有书仍懒著。\n水调歌归去。\n筋力不辞诗。\n要须风雨时。", 
    "rhythmic": "菩萨蛮"
  }, 
  {
    "author": "苏轼", 
    "content": "落花闲院春衫薄。\n薄衫春院闲花落。\n迟日恨依依。\n依依恨日迟。\n梦回莺舌弄。\n弄舌莺回梦。\n邮便问人羞。\n羞人问便邮。", 
    "rhythmic": "菩萨蛮"
  }, 
  {
    "author": "苏轼", 
    "content": "火云凝汗挥珠颗。\n颗珠挥汗凝云火。\n琼暖碧纱轻。\n轻纱碧暖琼。\n晕腮嫌枕印。\n印枕嫌腮晕。\n闲照晚妆残。\n残妆晚照闲。", 
    "rhythmic": "菩萨蛮"
  }, 
  {
    "author": "苏轼", 
    "content": "峤南江浅红梅小。\n小梅红浅江南峤。\n窥我向疏篱。\n篱疏向我窥。\n老人行即到。\n到即行人老。\n离别惜残枝。\n枝残惜别离。", 
    "rhythmic": "菩萨蛮"
  }, 
  {
    "author": "苏轼", 
    "content": "翠鬟斜幔云垂耳。\n耳垂云幔斜鬟翠。\n春晚睡昏昏。\n昏昏睡晚春。\n细花梨雪坠。\n坠雪梨花细。\n颦浅念谁人。\n人谁念浅颦。", 
    "rhythmic": "菩萨蛮"
  }, 
  {
    "author": "苏轼", 
    "content": "柳庭风静人眠昼。\n昼眠人静风庭柳。\n香汗薄衫凉。\n凉衫薄汗香。\n手红冰碗藕。\n藕碗冰红手。\n郎笑藕丝长。\n长丝藕笑郎。", 
    "rhythmic": "菩萨蛮"
  }, 
  {
    "author": "苏轼", 
    "content": "井桐双照新妆冷。\n冷妆新照双桐井。\n羞对井花愁。\n愁花井对羞。\n影孤怜夜永。\n永夜怜孤影。\n楼上不宜秋。\n秋宜不上楼。", 
    "rhythmic": "菩萨蛮"
  }, 
  {
    "author": "苏轼", 
    "content": "雪花飞暖融香颊。\n颊香融暖飞花雪。\n欺雪任单衣。\n衣单任雪欺。\n别时梅子结。\n结子梅时别。\n归不恨开迟。\n迟开恨不归。", 
    "rhythmic": "菩萨蛮"
  }, 
  {
    "author": "苏轼", 
    "content": "三度别君来，此别真迟暮。\n白尽老髭须，明日淮南去。\n酒罢月随人，泪湿花如雾。\n後月逐君还，梦绕湖边路。", 
    "rhythmic": "生查子"
  }, 
  {
    "author": "苏轼", 
    "content": "金炉犹暖麝煤残。\n惜香更把宝钗翻。\n重闻处，馀薰在，这一番、气味胜从前。\n背人偷盖小蓬山。", 
    "rhythmic": "翻香令"
  }, 
  {
    "author": "苏轼", 
    "content": "莫怪归心甚速，西湖自有蛾眉。\n若见故人须细说，白发倍当时。", 
    "rhythmic": "乌夜啼"
  }, 
  {
    "author": "苏轼", 
    "content": "定场贺老今何在。\n几度新声改。\n怨声坐使旧声阑。\n俗耳只知繁手、不须弹。\n断弦拭问谁能晓。\n七岁文姬小。\n拭教弹作辊雷声。\n应有开元遗老、泪纵横。", 
    "rhythmic": "虞美人"
  }, 
  {
    "author": "苏轼", 
    "content": "归心正似三春草。\n拭著莱衣小。\n橘怀几日向翁开。\n怀祖已文度、不归来。\n禅心已断人间爱。\n只有平交在。\n笑论瓜葛一枰同。\n看取灵光新赋、有家风。", 
    "rhythmic": "虞美人"
  }, 
  {
    "author": "苏轼", 
    "content": "湖山信是东南美。\n一望弥千里。\n使君能得几回来。\n便使尊前醉倒、且徘徊。\n沙河塘里灯初上。\n水调谁家唱。\n夜阑风静欲归时。\n惟有一江明月、碧琉璃。", 
    "rhythmic": "虞美人"
  }, 
  {
    "author": "苏轼", 
    "content": "波声拍枕长淮晓。\n隙月窥人小。\n无情汴水自东流。\n只载一船离恨、向西州。\n竹溪花浦曾同醉。\n酒味多於泪。\n谁教风鉴在尘埃。\n酝造一场烦恼、送人来。", 
    "rhythmic": "虞美人"
  }, 
  {
    "author": "苏轼", 
    "content": "见说岷峨凄怆，旋闻江汉澄清。\n但觉秋来归梦好，西南自有长城。\n东府三人最少，西山八国初平。\n莫负花溪纵赏，何妨药市微行。\n拭问当垆人在否，空教是处闻名。\n唱著子渊新曲，应须分外含情。", 
    "rhythmic": "河满子"
  }, 
  {
    "author": "苏轼", 
    "content": "为米折腰，因酒弃家，口体交相累。\n归去来，谁不遣君归。\n觉从前皆非今是。\n露未。\n征夫指予归路，门前笑语喧童稚。\n嗟旧菊都荒，新松暗老，吾年今已如此。\n但小窗容膝闭柴扉。\n策杖看孤云暮鸿飞。\n云出无心，鸟倦知还，本非有意。\n噫。\n归去来兮。\n我今忘我兼忘世。\n亲戚无浪语，琴书中有真味。\n步翠麓崎岖，泛溪窈窕，涓涓暗谷流春水。\n观草木欣荣，幽人自感，吾生行且休矣。\n念寓形宇内复几时。\n不自觉皇皇欲何之。\n委吾心、去留谁计。\n神仙知在何处，富贵非吾志。\n但知临水登山啸咏，自引壶觞自醉。", 
    "rhythmic": "哨遍"
  }, 
  {
    "author": "苏轼", 
    "content": "睡起画堂，银蒜押帘，珠幕云垂地。\n初雨歇，洗出碧罗天，正溶溶养花天气。\n一霎暖风回芳草，荣光浮动，掩皱银塘水。\n方杏靥匀酥，花吐绣，园林排比红翠。\n见乳燕捎蝶过繁枝。\n忽一线炉香逐游丝。\n昼永人闲，独立斜阳，晚来情味。\n便乘兴携将佳丽。\n深入芳菲里。\n拨胡琴语，轻拢慢捻总伶俐。\n看紧约罗裙，急趣檀板，霓裳入破惊鸿起。\n颦月临眉，醉霞横脸，歌声悠扬云际。\n任满头红雨落花飞。\n渐鹊楼西玉蟾低。\n尚徘徊、未尽欢意。\n君看今古悠悠，浮宦人间世。", 
    "rhythmic": "哨遍"
  }, 
  {
    "author": "苏轼", 
    "content": "我辈情锺，古来谁似龙山宴。\n而今楚甸。\n戏马馀飞观。\n顾谓佳人，不觉秋强半。\n筝声远。\n鬓云吹乱。\n愁入参差雁。", 
    "rhythmic": "点绛唇"
  }, 
  {
    "author": "苏轼", 
    "content": "不用悲秋，今年身健还高宴。\n江村海甸。\n总作空花观。\n尚想横汾，兰菊纷相半。\n楼船远。\n白云飞乱。\n空有年年雁。", 
    "rhythmic": "点绛唇"
  }, 
  {
    "author": "苏轼", 
    "content": "莫唱阳关，风流公子方终宴。\n秦山禹甸。\n缥缈真奇观。\n北望平原，落日山衔半。\n孤帆远。\n我歌君乱。\n一送西飞雁。", 
    "rhythmic": "点绛唇"
  }, 
  {
    "author": "苏轼", 
    "content": "醉漾轻舟，信流引到花深处。\n尘缘相误。\n无计花间住。\n烟水茫茫，千里斜阳暮。\n山无数。\n乱红如雨。\n不记来时路。", 
    "rhythmic": "点绛唇"
  }, 
  {
    "author": "苏轼", 
    "content": "月转乌啼，画堂宫徵生离恨。\n美人愁闷。\n不管罗衣褪。\n清泪斑斑，挥断柔肠寸。\n嗔人问。\n背灯偷。\n拭尽残妆粉。", 
    "rhythmic": "点绛唇"
  }, 
  {
    "author": "苏轼", 
    "content": "满院桃花，尽是刘郎未见。\n於中更、一枝纤软。\n仙家日月，笑人间春晚。\n浓睡起，惊飞乱红千片。\n密意难传，羞容易变。\n平白地、为伊肠断。", 
    "rhythmic": "人娇"
  }, 
  {
    "author": "苏轼", 
    "content": "白发苍颜，正是维摩境界。\n空方丈、散花何碍。\n朱唇箸点，更髻鬟生彩。\n这些个，千生万生只在。\n好事心肠，著人情态。\n闲窗下、敛云凝黛。", 
    "rhythmic": "人娇"
  }, 
  {
    "author": "苏轼", 
    "content": "别驾来时，灯火荧煌无数。\n向青琐、隙中偷。\n元来便是，共采鸾仙侣。\n方见了，管须低声说与。\n百子流苏，千枝宝炬。\n人间有、洞房烟雾。", 
    "rhythmic": "人娇"
  }, 
  {
    "author": "苏轼", 
    "content": "钱塘风景古来奇。\n太守例能诗。\n先驱负弩何在，心已誓江西。\n花尽後，叶飞时。\n雨凄凄。\n若为情绪，更问新官，向旧官啼。", 
    "rhythmic": "诉衷情"
  }, 
  {
    "author": "苏轼", 
    "content": "海棠珠缀一重重。\n清晓近帘栊。\n胭脂谁与匀淡，偏向脸边浓。\n看叶嫩，惜花红。\n意无穷。\n如花似叶，岁岁年年，共占春风。", 
    "rhythmic": "诉衷情"
  }, 
  {
    "author": "苏轼", 
    "content": "小莲初上琵琶弦。\n弹破碧云天。\n分明绣阁幽恨，都向曲中传。\n肤莹玉，鬓梳蝉。\n绮窗前。\n素蛾今夜，故故随人，似斗婵娟。", 
    "rhythmic": "诉衷情"
  }, 
  {
    "author": "苏轼", 
    "content": "水涵空，山照市。\n西汉二疏乡里。\n新白发，旧黄金。\n故人恩意深。\n海东头，山尽处。\n自古客槎来去。\n槎有信，赴秋期。\n使君行不归。", 
    "rhythmic": "更漏子"
  }, 
  {
    "author": "苏轼", 
    "content": "平时十月幸兰汤。\n玉琼梁。\n五家车马如水，珠玑满路旁。\n翠华一去掩方床。", 
    "rhythmic": "华清引"
  }, 
  {
    "author": "苏轼", 
    "content": "华胥梦断人何处。\n听得莺啼红树。\n几点蔷薇香雨。\n寂寞闲庭户。\n暖风不解留花住。\n片片著人无数。\n楼上望春归去。\n芳草迷归路。", 
    "rhythmic": "桃源忆故人"
  }, 
  {
    "author": "苏轼", 
    "content": "醉醒醒醉。\n凭君会取这滋味。\n浓斟琥珀香浮蚁。\n一到愁肠，别有阳春意。\n须将幕席为天地。\n歌前起舞花前睡。", 
    "rhythmic": "醉落魄・一斛珠"
  }, 
  {
    "author": "苏轼", 
    "content": "分携如昨。\n人生到处萍飘泊。\n偶然相聚还离索。\n多病多愁，须信从来错。\n尊前一笑休辞却。\n天涯同是伤沦落。", 
    "rhythmic": "醉落魄・一斛珠"
  }, 
  {
    "author": "苏轼", 
    "content": "苍颜华发。\n故山归计何时决。\n旧交新贵音书绝。\n惟有佳人，犹作殷勤别。\n离亭欲去歌声咽。\n潇潇细雨凉吹颊。", 
    "rhythmic": "醉落魄・一斛珠"
  }, 
  {
    "author": "苏轼", 
    "content": "轻云微月。\n二更酒醒船初发。\n孤城回望苍烟合。\n公子佳人，不记归时节。\n巾偏扇坠藤床滑。\n觉来幽梦无人说。", 
    "rhythmic": "醉落魄・一斛珠"
  }, 
  {
    "author": "苏轼", 
    "content": "秋帷里。\n长漏伴人无寐。\n低玉枕凉轻绣被。\n一番秋气味。\n晓色又侵窗纸。\n窗外鸡声初起。\n声断几声还到耳。\n已明声未已。", 
    "rhythmic": "谒金门"
  }, 
  {
    "author": "苏轼", 
    "content": "秋池阁。\n风傍晓庭帘幕。\n霜叶未衰吹未落。\n半惊鸦喜鹊。\n自笑浮名情薄。\n似与世人疏略。\n一片懒心双懒脚。\n好教闲处著。", 
    "rhythmic": "谒金门"
  }, 
  {
    "author": "苏轼", 
    "content": "今夜雨。\n断送一年残暑。\n坐听潮声来别浦。\n明朝何处去。\n孤负金尊绿醑。\n来岁今宵圆否。\n酒醒梦回愁几许。\n夜阑还独语。", 
    "rhythmic": "谒金门"
  }, 
  {
    "author": "苏轼", 
    "content": "水垢何曾相受。\n细看两俱无有。\n寄语揩背人，尽日劳君挥肘。\n轻手。\n轻手。\n居士本来无垢。", 
    "rhythmic": "如梦令"
  }, 
  {
    "author": "苏轼", 
    "content": "自净方能净彼。\n我自汗流呀气。\n寄语澡浴人，且共肉身游戏。\n但洗。\n但洗。\n俯为人间一切。", 
    "rhythmic": "如梦令"
  }, 
  {
    "author": "苏轼", 
    "content": "为向东坡传语。\n人在玉堂深处。\n别後有谁来，雪压小桥无路。\n归去。\n归去。\n江上一犁春雨。", 
    "rhythmic": "如梦令"
  }, 
  {
    "author": "苏轼", 
    "content": "手种堂前桃李。\n无限绿阴青子。\n帘外百舌儿，惊起五更春睡。\n居士。\n居士。\n莫望小桥流水。", 
    "rhythmic": "如梦令"
  }, 
  {
    "author": "苏轼", 
    "content": "暮云收尽溢清寒。", 
    "rhythmic": "阳关曲"
  }, 
  {
    "author": "苏轼", 
    "content": "受降城下紫髯郎。", 
    "rhythmic": "阳关曲"
  }, 
  {
    "author": "苏轼", 
    "content": "济南春好雪初晴。", 
    "rhythmic": "阳关曲"
  }, 
  {
    "author": "苏轼", 
    "content": "郑庄好客。\n容我尊前先堕帻。\n落笔生风。\n籍籍声名不负公。\n高山白早。\n莹骨冰肤那解老。\n从此南徐。\n良夜清风月满湖。", 
    "rhythmic": "减字木兰花"
  }, 
  {
    "author": "苏轼", 
    "content": "云鬟倾倒。\n醉倚阑干风月好。\n凭仗相扶。\n误入仙家碧玉壶。\n连天衰草。\n下走湖南西去道。\n一舸姑苏。\n便逐鸱夷去得无。", 
    "rhythmic": "减字木兰花"
  }, 
  {
    "author": "苏轼", 
    "content": "闽溪珍献。\n过海云帆来似箭。\n玉座金盘。\n不贡奇葩四百年。\n轻红酿白。\n雅称佳人纤手擘。\n骨细肌香。\n恰是当年十八娘。", 
    "rhythmic": "减字木兰花"
  }, 
  {
    "author": "苏轼", 
    "content": "贤哉令尹。\n三仕已之无喜愠。\n我独何人。\n犹把虚名玷绅。\n不如归去。\n二顷良田无觅处。\n归去来兮。\n待有良田是几时。", 
    "rhythmic": "减字木兰花"
  }, 
  {
    "author": "苏轼", 
    "content": "玉觞无味。\n中有佳人千点泪。\n学道忘忧。\n一念还成不自由。\n如今未见。\n归去东园花似霰。\n一语相开。\n匹似当初本不来。", 
    "rhythmic": "减字木兰花"
  }, 
  {
    "author": "苏轼", 
    "content": "春光亭下。\n流水如今何在也。\n岁月如梭。\n白首相看拟奈何。\n故人重见。\n世事年来千万变。\n官况阑珊。\n惭愧青松守岁寒。", 
    "rhythmic": "减字木兰花"
  }, 
  {
    "author": "苏轼", 
    "content": "惟熊佳梦。\n释氏老君亲抱送。\n壮气横秋。\n未满三朝已食牛。\n犀钱玉果。\n利市平分沾四坐。\n多谢无功。\n此事如何到得侬。", 
    "rhythmic": "减字木兰花"
  }, 
  {
    "author": "苏轼", 
    "content": "晓来风细。\n不会鹊声来报喜。\n却羡寒梅。\n先觉春风一夜来。\n香笺一纸。\n写尽回文机上意。\n欲卷重开。\n读遍千回与万回。", 
    "rhythmic": "减字木兰花"
  }, 
  {
    "author": "苏轼", 
    "content": "天台旧路。\n应恨刘郎来又去。\n别酒频倾。\n忍听阳关第四声。\n刘郎未老。\n怀恋仙乡重得到。\n只恐因循。\n不见如今劝酒人。", 
    "rhythmic": "减字木兰花"
  }, 
  {
    "author": "苏轼", 
    "content": "双龙对起。\n白甲苍髯烟雨里。\n疏影微香。\n下有幽人昼梦长。\n湖风清软。\n双鹊飞来争噪晚。\n翠红轻。\n时下凌宵百尺英。", 
    "rhythmic": "减字木兰花"
  }, 
  {
    "author": "苏轼", 
    "content": "琵琶绝艺。\n年纪都来十一二。\n拨弄么弦。\n未解将心指下传。\n主人小。\n欲向东风先醉倒。\n已属君家。\n且更从容等待他。", 
    "rhythmic": "减字木兰花"
  }, 
  {
    "author": "苏轼", 
    "content": "春牛春杖。\n无限春风来海上。\n便与春工。\n染得桃红似肉红。\n春幡春胜。\n一阵春风吹酒醒。\n不似天涯。\n卷起杨花似雪花。", 
    "rhythmic": "减字木兰花"
  }, 
  {
    "author": "苏轼", 
    "content": "云容皓白。\n破晓玉英纷似织。\n风力无端。\n欲学杨花更耐寒。\n相如未老。\n梁苑犹能陪俊少。\n莫惹闲愁。\n且折江梅上小楼。", 
    "rhythmic": "减字木兰花"
  }, 
  {
    "author": "苏轼", 
    "content": "玉房金蕊。\n宜在玉人纤手里。\n淡月朦胧。\n更有微微弄袖风。\n温香熟美。\n醉慢云鬟垂两耳。\n多谢春工。\n不是花红是玉红。", 
    "rhythmic": "减字木兰花"
  }, 
  {
    "author": "苏轼", 
    "content": "春庭月午。\n摇荡香醪光欲舞。\n步转迥廊。\n半落梅花婉娩香。\n轻云薄雾。\n总是少年行乐处。\n不似秋光。\n只与离人照断肠。", 
    "rhythmic": "减字木兰花"
  }, 
  {
    "author": "苏轼", 
    "content": "天然宅院。\n赛了千千并万万。\n说与贤知。\n表德元来是胜之。\n今来十四。\n海里猴儿奴子是。\n要赌休痴。\n六双骰儿六点儿。", 
    "rhythmic": "减字木兰花"
  }, 
  {
    "author": "苏轼", 
    "content": "风卷珠帘自上钩。\n萧萧乱叶报新秋。\n独携纤手上高楼。\n缺月向人舒窈窕，三星当户照绸缪。\n香生雾见纤柔。", 
    "rhythmic": "浣溪沙"
  }, 
  {
    "author": "苏轼", 
    "content": "山下兰芽短浸溪。\n松间沙路净无泥。\n萧萧暮雨子规啼。\n谁道人生无再少，门前流水尚能西。\n休将白发唱黄鸡。", 
    "rhythmic": "浣溪沙"
  }, 
  {
    "author": "苏轼", 
    "content": "西塞山边白鹭飞。\n散花洲外片帆微。\n桃花流水鳜鱼肥。\n自庇一身青箬笠，相随到处绿蓑衣。\n斜风细雨不须归。", 
    "rhythmic": "浣溪沙"
  }, 
  {
    "author": "苏轼", 
    "content": "覆块青青麦未苏。\n江南云叶暗随车。\n临皋烟景世间无。\n雨脚半收檐断线，雪林初下瓦疏珠。\n归来冰颗乱黏须。", 
    "rhythmic": "浣溪沙"
  }, 
  {
    "author": "苏轼", 
    "content": "醉梦醺醺晓未苏。\n门前辘辘使君车。\n扶头一盏怎生无。\n废圃寒蔬挑翠羽，小槽春酒冻真珠。\n清香细细嚼梅须。", 
    "rhythmic": "浣溪沙"
  }, 
  {
    "author": "苏轼", 
    "content": "雪里餐毡例姓苏。\n使君载酒为回车。\n天寒酒色转头无。\n荐士已闻飞鹗表，报恩应不用蛇珠。\n醉中还许揽桓须。", 
    "rhythmic": "浣溪沙"
  }, 
  {
    "author": "苏轼", 
    "content": "半夜银山上积苏。\n朝来九陌带随车。\n涛江烟渚一时无。\n空腹有诗衣有结，湿薪如桂米如珠。\n冻吟谁伴拈髭须。", 
    "rhythmic": "浣溪沙"
  }, 
  {
    "author": "苏轼", 
    "content": "万顷风涛不记苏。\n雪晴江上麦千车。\n但令人饱我愁无。\n翠袖倚风萦柳絮，绛唇得酒烂樱珠。\n尊前呵手镊霜须。", 
    "rhythmic": "浣溪沙"
  }, 
  {
    "author": "苏轼", 
    "content": "珠桧丝杉冷欲霜。\n山城歌舞助凄凉。\n且餐山色饮湖光。\n共挽朱幡留半日，强揉青蕊作重阳。\n不知明日为谁黄。", 
    "rhythmic": "浣溪沙"
  }, 
  {
    "author": "苏轼", 
    "content": "霜鬓真堪插拒霜。\n哀弦危柱作伊凉。\n暂时流转为风光。\n未遣清尊空北海，莫因长笛赋山阳。\n金钗玉腕泻鹅黄。", 
    "rhythmic": "浣溪沙"
  }, 
  {
    "author": "苏轼", 
    "content": "傅粉郎君又粉奴。\n莫教施粉与施朱。\n自然冰玉照香酥。\n有客能为神女赋，凭君送与雪儿书。\n梦魂东去觅桑榆。", 
    "rhythmic": "浣溪沙"
  }, 
  {
    "author": "苏轼", 
    "content": "菊暗荷枯一夜霜。\n新苞绿叶照林光。\n竹篱茅舍出青黄。\n香雾人惊半破，清泉流齿怯初尝。\n吴姬三日手犹香。", 
    "rhythmic": "浣溪沙"
  }, 
  {
    "author": "苏轼", 
    "content": "雪颔霜髯不自惊。\n更将翦采发春荣。\n羞颜未醉已先。\n莫唱黄鸡并白发，且呼张丈唤殷兄。\n有人归去欲卿卿。", 
    "rhythmic": "浣溪沙"
  }, 
  {
    "author": "苏轼", 
    "content": "料峭东风翠幕惊。\n云何不饮对公荣。\n水晶盘莹玉鳞。\n花影莫孤三夜月，朱颜未称五年兄。\n翰林子墨主人卿。", 
    "rhythmic": "浣溪沙"
  }, 
  {
    "author": "苏轼", 
    "content": "照日深红暖见鱼。\n连溪绿暗晚藏乌。\n黄童白叟聚睢盱。\n糜鹿逢人虽未惯，猿揉闻鼓不须呼。\n归家说与采桑姑。", 
    "rhythmic": "浣溪沙"
  }, 
  {
    "author": "苏轼", 
    "content": "旋抹红妆看使君。\n三三五五棘篱门。\n相挨踏破罗裙。\n老幼扶携收麦社，乌鸢翔舞赛神村。\n道逢醉叟卧黄昏。", 
    "rhythmic": "浣溪沙"
  }, 
  {
    "author": "苏轼", 
    "content": "麻叶层层苘叶光。\n谁家煮蚕一村香。\n隔篱娇语络丝娘。\n垂白杖藜抬醉眼，捋青捣软饥肠。\n问言豆叶几时黄。", 
    "rhythmic": "浣溪沙"
  }, 
  {
    "author": "苏轼", 
    "content": "簌簌衣巾落枣花。\n村南村北响缲车。\n牛衣古柳卖黄瓜。\n酒困路长惟欲睡，日高人渴漫思茶。\n敲门试问野人家。", 
    "rhythmic": "浣溪沙"
  }, 
  {
    "author": "苏轼", 
    "content": "软草平莎过雨新。\n轻沙走马路无尘。\n何时收拾耦耕身。\n日暖桑麻光似泼，风来蒿艾气如薰。\n使君元是此中人。", 
    "rhythmic": "浣溪沙"
  }, 
  {
    "author": "苏轼", 
    "content": "道字娇讹苦未成。\n未应春阁梦多情。\n朝来何事绿鬟倾。\n彩索身轻长趁燕，红窗睡重不闻莺。\n困人天气近清明。", 
    "rhythmic": "浣溪沙"
  }, 
  {
    "author": "苏轼", 
    "content": "缥缈危楼紫翠间。\n良辰乐事古难全。\n感时怀旧独凄然。\n璧月琼枝空夜夜，菊花人貌自年年。\n不知来岁与谁看。", 
    "rhythmic": "浣溪沙"
  }, 
  {
    "author": "苏轼", 
    "content": "桃李溪边驻画轮。\n鹧鸪声里倒清尊。\n夕阳虽好近黄昏。\n香在衣裳妆在臂，水连芳草月连云。\n几时归去不销魂。", 
    "rhythmic": "浣溪沙"
  }, 
  {
    "author": "苏轼", 
    "content": "四面垂杨十里荷。\n问云何处最花多。\n画楼南畔夕阳和。\n天气乍凉人寂寞，光阴须得酒消磨。\n且来花里听笙歌。", 
    "rhythmic": "浣溪沙"
  }, 
  {
    "author": "苏轼", 
    "content": "一别姑苏已四年。\n秋风南浦送归船。\n画帘重见水中仙。\n霜鬓不须催我老，杏花依旧驻君颜。\n夜阑相对梦魂间。", 
    "rhythmic": "浣溪沙"
  }, 
  {
    "author": "苏轼", 
    "content": "惟见眉间一点黄。\n诏书催发羽书忙。\n从教娇泪洗红妆。\n上殿云宵生羽翼，论兵齿颊带风霜。\n归来衫袖有天香。", 
    "rhythmic": "浣溪沙"
  }, 
  {
    "author": "苏轼", 
    "content": "长记鸣琴子贱堂。\n朱颜绿发映垂杨。\n如今秋鬓数茎霜。\n聚散交游如梦寐，升沈闲事莫思量。\n仲卿终不避桐乡。", 
    "rhythmic": "浣溪沙"
  }, 
  {
    "author": "苏轼", 
    "content": "风压轻云贴水飞。\n乍晴池馆燕争泥。\n沈郎多病不胜衣。\n沙上不闻鸿雁信，竹间时听鹧鸪啼。\n此情惟有落花知。", 
    "rhythmic": "浣溪沙"
  }, 
  {
    "author": "苏轼", 
    "content": "罗袜空飞洛浦尘。\n锦袍不见谪仙人。\n携壶藉草亦天真。\n玉粉轻黄千岁药，雪花浮动万家春。\n醉归江路野梅新。", 
    "rhythmic": "浣溪沙"
  }, 
  {
    "author": "苏轼", 
    "content": "白雪清词出坐间。\n爱君才器两俱全。\n异乡风景却依然。\n可恨相逢能几日，不知重会是何年。\n茱萸仔细更重看。", 
    "rhythmic": "浣溪沙"
  }, 
  {
    "author": "苏轼", 
    "content": "细雨斜风作晓寒。\n淡烟疏柳媚晴滩。\n入淮清洛渐漫漫。\n雪沫乳花浮午盏，蓼茸蒿笋试春盘。\n人间有味是清欢。", 
    "rhythmic": "浣溪沙"
  }, 
  {
    "author": "苏轼", 
    "content": "门外东风雪洒裾。\n山头回首望三吴。\n不应弹铗为无鱼。\n上党从来天下脊，先生元是古之儒。\n时平不用鲁连书。", 
    "rhythmic": "浣溪沙"
  }, 
  {
    "author": "苏轼", 
    "content": "惭愧今年二麦丰。\n千畦细浪舞晴空。\n化工馀力染夭红。\n归去山公应倒载，阑街拍手笑儿童。\n甚时名作锦薰笼。", 
    "rhythmic": "浣溪沙"
  }, 
  {
    "author": "苏轼", 
    "content": "芍药樱桃两斗新。\n名园高会送芳辰。\n洛阳初夏广陵春。\n红玉半开菩萨面，丹砂浓点柳枝唇。\n尊前还有个中人。", 
    "rhythmic": "浣溪沙"
  }, 
  {
    "author": "苏轼", 
    "content": "学画鸦儿正妙年。\n阳城下蔡困嫣然。\n凭君莫唱短因缘。\n雾帐吹笙香袅袅，霜庭按舞月娟娟。\n曲终红袖落双缠。", 
    "rhythmic": "浣溪沙"
  }, 
  {
    "author": "苏轼", 
    "content": "一梦江湖费五年。\n归来风物故依然。\n相逢一醉是前缘。\n迁客不应常，使君为出小婵娟。\n翠鬟聊著小诗缠。", 
    "rhythmic": "浣溪沙"
  }, 
  {
    "author": "苏轼", 
    "content": "轻汗微微透碧纨。\n明朝端午浴芳兰。\n流香涨腻满晴川。\n彩线轻缠红玉臂，小符斜挂绿云鬟。\n佳人相见一千年。", 
    "rhythmic": "浣溪沙"
  }, 
  {
    "author": "苏轼", 
    "content": "徐邈能中酒圣贤。\n刘伶席地幕青天。\n潘郎白璧为谁连。\n无可奈何新白发，不如归去旧青山。\n恨无人借买山钱。", 
    "rhythmic": "浣溪沙"
  }, 
  {
    "author": "苏轼", 
    "content": "倾盖相逢胜白头。\n故山空复梦松楸。\n此心安处是菟裘。\n卖剑买牛吾欲老，乞浆得酒更何求。\n愿为辞社宴春秋。", 
    "rhythmic": "浣溪沙"
  }, 
  {
    "author": "苏轼", 
    "content": "炙手无人傍屋头。\n萧萧晚雨脱梧楸。\n谁怜季子敞貂裘。\n顾我已无当世望，似君须向古人求。\n岁寒松柏肯惊秋。", 
    "rhythmic": "浣溪沙"
  }, 
  {
    "author": "苏轼", 
    "content": "画隼横江喜再游。\n老鱼跳槛识清讴。\n流年未肯付东流。\n黄菊篱边无怅望，白云乡里有温柔。\n挽回霜鬓莫教休。", 
    "rhythmic": "浣溪沙"
  }, 
  {
    "author": "苏轼", 
    "content": "双溪月。\n清光遍照双荷叶。\n双荷叶。\n红心未偶，绿衣偷结。\n背风迎雨流珠滑。\n轻舟短棹先秋折。", 
    "rhythmic": "双荷叶・忆秦娥"
  }, 
  {
    "author": "苏轼", 
    "content": "采菱拾翠，算似此佳名，阿谁消得。\n采菱拾翠，称使君知客。\n千金买、采菱拾翠，更罗裙、满把珍珠结。\n采菱拾翠，正髻鬟初合。\n真个、采菱拾翠，但深怜轻拍。", 
    "rhythmic": "皂罗特髻"
  }, 
  {
    "author": "苏轼", 
    "content": "渔父。\n渔父。\n江上微风细雨。\n青蓑黄箬裳衣。\n红酒白鱼暮归。\n归暮。\n归暮。\n长笛一声何处。", 
    "rhythmic": "调笑令"
  }, 
  {
    "author": "苏轼", 
    "content": "归雁。\n归雁。\n饮啄江南南岸。\n将飞却下盘桓。\n塞外春来苦寒。\n寒苦。\n寒苦。\n藻荇欲生且住。", 
    "rhythmic": "调笑令"
  }, 
  {
    "author": "苏轼", 
    "content": "霞苞电荷碧。\n天然地、别是风流标格。\n重重青盖下，千娇照水，好红红白白。", 
    "rhythmic": "荷华媚"
  }, 
  {
    "author": "苏轼", 
    "content": "三年枕上吴中路。\n遣黄耳、随君去。\n若到松江呼小渡。\n莫惊鸥鹭，四桥尽是，老子经行处。\n辋川图上看春暮。\n常记高人右丞句。", 
    "rhythmic": "青玉案"
  }, 
  {
    "author": "苏轼", 
    "content": "些小白须何用染。\n几人得见星星点。\n作郡浮光虽似箭。\n君莫厌。\n也应胜我三年贬。\n我欲自嗟还不敢。\n向来三郡宁非忝。\n婚嫁事稀年冉冉。\n知有渐。\n千钧重担从头减。", 
    "rhythmic": "渔家傲"
  }, 
  {
    "author": "苏轼", 
    "content": "前瞻马耳九仙山。\n碧连天。\n晚云闲。\n城上高台，真个是超然。\n莫使匆匆云雨散，今夜里，月婵娟。\n小溪鸥鹭静联拳。\n去翩翩。\n点轻烟。", 
    "rhythmic": "江城子"
  }, 
  {
    "author": "苏轼", 
    "content": "墨云拖雨过西楼。\n水东流。\n晚烟收。\n柳外残阳，回照动帘钩。\n今夜巫山真个好，花未落，酒新。\n美人微笑转星眸。\n月华羞。\n捧金瓯。", 
    "rhythmic": "江城子"
  }, 
  {
    "author": "苏轼", 
    "content": "未倦长卿游。\n漫舞夭歌烂不收。\n不是使君能矫世，谁留。\n教有琼梳脱麝油。\n香粉镂金球。\n花艳红笺笔欲流。\n从此丹唇并皓齿，清柔。\n唱遍山东一百州。", 
    "rhythmic": "南乡子"
  }, 
  {
    "author": "苏轼", 
    "content": "绣鞅玉环游。\n灯晃帘疏笑却收。\n久立香车催欲上，还留。\n更且檀唇点杏油。\n花遍六么球。\n面旋回风带雪流。\n春入腰肢金缕细，轻柔。\n种柳应须柳柳州。", 
    "rhythmic": "南乡子"
  }, 
  {
    "author": "苏轼", 
    "content": "娟娟侵鬓妆痕浅。\n双颦相媚弯如翦。\n一瞬百般宜。\n无论笑与啼。\n酒阑思翠被。\n特故腾腾地。\n生怕促归轮。\n微波先注人。", 
    "rhythmic": "菩萨蛮"
  }, 
  {
    "author": "苏轼", 
    "content": "涂香莫惜莲承步。\n长愁罗袜凌波去。\n只见舞迥风。\n都无行处踪。\n偷穿宫样稳。\n并立双趺困。\n纤妙说应难。\n须从掌上看。", 
    "rhythmic": "菩萨蛮"
  }, 
  {
    "author": "苏轼", 
    "content": "玉环坠耳黄金饰。\n轻衫罩体香罗碧。\n缓步困春醪。\n春融脸上桃。\n花钿从委地。\n谁与郎为意。\n常爱月华清。\n此时憎月明。", 
    "rhythmic": "菩萨蛮"
  }, 
  {
    "author": "苏轼", 
    "content": "别酒劝君君一醉。\n清润潘郎，又是何郎婿。\n记取钗头新利市。\n莫将分付东邻子。\n回首长安佳丽地。\n三十年前，我是风流帅。\n为向青楼寻旧事。\n花枝缺处馀名字。", 
    "rhythmic": "蝶恋花"
  }, 
  {
    "author": "苏轼", 
    "content": "泛泛东风初破五。\n江柳微黄，万万千千缕。\n佳气郁葱来绣户。\n当年江上生奇女。\n一盏寿觞谁与举。\n三个明珠，膝上王文度。\n放尽穷鳞看圉圉。\n天公为下曼陀雨。", 
    "rhythmic": "蝶恋花"
  }, 
  {
    "author": "苏轼", 
    "content": "入袂轻风不破尘。\n玉簪犀璧醉佳辰。\n一番红粉为谁新。\n团扇只堪题往事，新丝那解系行人。\n酒阑滋味思残春。", 
    "rhythmic": "浣溪沙"
  }, 
  {
    "author": "苏轼", 
    "content": "几共查梨到雪霜。\n一经题品便生光。\n木奴何处避雌黄。\n北客有来初未识，南金无价喜新尝。\n含滋嚼句齿牙香。", 
    "rhythmic": "浣溪沙"
  }, 
  {
    "author": "苏轼", 
    "content": "山色横侵蘸晕霞。\n湘川风静吐寒花。\n远林屋散尚啼鸦。\n梦到故园多少路，酒醒南望隔天涯。\n月明千里照平沙。", 
    "rhythmic": "浣溪沙"
  }, 
  {
    "author": "苏轼", 
    "content": "神闲意定。\n万籁收声天地静。\n玉指冰弦。\n未动宫商意已传。\n悲风流水。\n写处寥寥千古意。\n归去无眠。\n一夜馀音在耳边。", 
    "rhythmic": "减字木兰花"
  }, 
  {
    "author": "苏轼", 
    "content": "银铮旋品。\n不用缠头千尺锦。\n妙思如泉。\n一洗闲愁十五年。\n为公少止。\n起舞属公公莫起。\n风里银山。\n摆撼鱼龙我自闲。", 
    "rhythmic": "减字木兰花"
  }, 
  {
    "author": "苏轼", 
    "content": "柔和性气。\n雅称佳名呼懿懿。\n解舞能讴。\n绝妙年中有品流。\n眉长眼细。\n淡淡梳妆新绾髻。\n懊恼风情。\n春著花枝百态生。", 
    "rhythmic": "减字木兰花"
  }, 
  {
    "author": "苏轼", 
    "content": "莺初解语。\n最是一年春好处。\n微雨如酥。\n草色遥看近却无。\n休辞醉倒。\n花不看开人易老。\n莫待春回。\n颠倒红英间绿苔。", 
    "rhythmic": "减字木兰花"
  }, 
  {
    "author": "苏轼", 
    "content": "江南游女。\n问我何年归得去。\n雨细风微。\n雨足如霜挽衣。\n江亭夜语。\n喜见京华新样舞。\n莲步轻飞。\n迁客今朝始是归。", 
    "rhythmic": "减字木兰花"
  }, 
  {
    "author": "苏轼", 
    "content": "娇多媚。\n体柳轻盈千万态。\n主尤宾。\n敛黛含喜又嗔。\n徐君乐饮。\n笑谑从伊情意恁。\n脸嫩敷红。\n花倚朱阑裹住风。", 
    "rhythmic": "减字木兰花"
  }, 
  {
    "author": "苏轼", 
    "content": "双鬟绿坠。\n娇眼横波眉黛翠。\n妙舞蹁跹。\n掌上身轻意态妍。\n曲穷力困。\n笑倚人旁香喘喷。\n老大逢欢。\n昏眼犹能仔细看。", 
    "rhythmic": "减字木兰花"
  }, 
  {
    "author": "苏轼", 
    "content": "天真雅丽。\n容态温柔心性慧。\n响亮歌喉。\n遏住行云翠不收。\n妙词佳曲。\n啭出新声能断续。\n重客多情。\n满劝金卮玉手擎。", 
    "rhythmic": "减字木兰花"
  }, 
  {
    "author": "苏轼", 
    "content": "见说东园好，能消北客愁。\n虽非吾土且登楼。\n行尽江南南岸、此淹留。\n短日明枫缬，清霜暗菊逑。\n流年回首付东流。\n凭仗挽回潘鬓、莫教秋。", 
    "rhythmic": "南歌子"
  }, 
  {
    "author": "苏轼", 
    "content": "城上层楼叠。\n城下清淮古汴。\n举手揖吴云，人与暮天俱远。\n魂断。\n魂断。\n後夜松江月满。", 
    "rhythmic": "如梦令"
  }, 
  {
    "author": "苏轼", 
    "content": "城头月落尚啼乌。\n朱舰红船早满湖。\n鼓吹未容迎五马，水云先已漾双凫。", 
    "rhythmic": "瑞鹧鸪"
  }, 
  {
    "author": "苏轼", 
    "content": "谁道东阳都瘦损，凝然点漆精神。\n瑶林终自隔风尘，试看披鹤氅，仍是谪仙人。\n省可清言挥玉麈，真须保器全真。\n风流何似道家纯。\n不应同蜀客，惟爱卓文君。", 
    "rhythmic": "临江仙"
  }, 
  {
    "author": "苏轼", 
    "content": "玉肌铅粉傲秋霜。\n准拟凤呼凰。\n伶伦不见，清香未吐，且糠秕吹扬。", 
    "rhythmic": "少年游"
  }, 
  {
    "author": "苏轼", 
    "content": "洛城春晚。\n垂杨乱掩红楼半。\n小池轻浪纹如篆。\n烛下花前，曾醉离歌宴。\n自惜风流云雨散。\n关山有限情无限。\n待君重见寻芳伴。\n为说相思、目断西楼燕。", 
    "rhythmic": "一斛珠"
  }, 
  {
    "author": "苏轼", 
    "content": "闲倚胡床，庾公楼外峰千朵。\n与谁同坐。\n明月清风我。\n别乘一来，有唱应须和。\n还知麽。\n自从添个。\n风月平分破。", 
    "rhythmic": "点绛唇"
  }, 
  {
    "author": "苏轼", 
    "content": "红杏飘香，柳含烟翠拖轻缕。\n水边朱户。\n尽卷黄昏雨。\n烛影摇风，一枕伤春绪。\n归不去。\n凤楼何处。\n芳草迷归路。", 
    "rhythmic": "点绛唇"
  }, 
  {
    "author": "苏轼", 
    "content": "持杯遥劝天边月。\n愿月圆无缺。\n持杯复更劝花枝。\n且愿花枝长在、莫离披。\n持杯月下花前醉。\n休问荣枯事。\n此欢能有几人知。\n对酒逢花不饮、待何时。", 
    "rhythmic": "虞美人"
  }, 
  {
    "author": "苏轼", 
    "content": "走马探花花发未。\n人与化工俱不易。\n千回来绕百回看，蜂作婢。\n莺为使。\n谷雨清明空屈指。\n白发卢郎情未已。\n一夜翦刀收玉蕊。\n尊前还对断肠红，人有泪。\n花无意。\n明日酒醒应满地。", 
    "rhythmic": "天仙子"
  }, 
  {
    "author": "苏轼", 
    "content": "归去来兮，清溪无底，上有千仞嵯峨。\n画楼东畔，天远夕阳多。\n老去君恩未报，空回首、弹铗悲歌。\n船头转，长风万里，归马驻平坡。\n无何。\n何处有，银潢尽处，天女停梭。\n问何事人间，久戏风波。\n顾谓同来稚子，应烂汝、腰下长柯。\n青衫破，群仙笑我，千缕挂烟蓑。", 
    "rhythmic": "满庭芳"
  }, 
  {
    "author": "苏轼", 
    "content": "千骑试春游。\n小雨如酥落便收。\n能使江东归老客，迟留。\n白酒无声滑泻油。\n飞火乱星逑。\n浅黛横波翠欲流。\n不似白云乡外冷，温柔。\n此去淮南第一州。", 
    "rhythmic": "南乡子"
  }, 
  {
    "author": "苏轼", 
    "content": "缥缈红妆照浅溪。\n薄云疏雨不成泥。\n送君何处古台西。\n废沼夜来秋水满，茂林深处晚莺啼。\n行人肠断草凄迷。", 
    "rhythmic": "浣溪沙"
  }, 
  {
    "author": "苏轼", 
    "content": "阳羡姑苏已买田。\n相逢谁信是前缘。\n莫教便唱水如天。\n我作洞霄君作守，白头相对故依然。\n西湖知有几同年。", 
    "rhythmic": "浣溪沙"
  }, 
  {
    "author": "苏轼", 
    "content": "空床响琢。\n花上春禽冰上雹。\n醉梦尊前。\n惊起湖风入坐寒。\n转关镬索。\n春水流弦霜入拨。\n月堕更阑。\n更请宫高奏独弹。", 
    "rhythmic": "减字木兰花"
  }, 
  {
    "author": "苏轼", 
    "content": "回风落景。\n散乱东墙疏竹影。\n满坐清微。\n入袖寒泉不湿衣。\n梦回酒醒。\n百尺飞澜鸣碧井。\n雪洒冰麾。\n散落佳人白玉肌。", 
    "rhythmic": "减字木兰花"
  }, 
  {
    "author": "苏轼", 
    "content": "海南奇宝。\n铸出团团如栲栳。\n曾到。\n乞得山头玉女盆。\n绛州王老。\n百岁痴顽推不倒。\n海口如门。\n一派黄流已电奔。", 
    "rhythmic": "减字木兰花"
  }, 
  {
    "author": "苏轼", 
    "content": "北望平川。\n野水荒湾。\n共寻春、飞步孱颜。\n和风弄袖，香雾萦鬟。\n正酒酣时，人语笑，白云间。\n飞鸿落照，相将归去，澹娟娟、玉宇清闲。", 
    "rhythmic": "行香子"
  }, 
  {
    "author": "苏轼", 
    "content": "柳花飞处麦摇波。\n晚湖净鉴新磨。\n小舟飞棹去如梭。\n齐唱采菱歌。\n平野水云溶漾，小楼风日晴和。\n济南何在暮云多。\n归去奈愁何。", 
    "rhythmic": "画堂春"
  }, 
  {
    "author": "苏轼", 
    "content": "花满银塘水漫流。\n犀槌玉板奏凉州。\n顺风环佩过秦楼。\n远汉碧云轻漠漠，今宵人在鹊桥头。\n一声敲彻绛河秋。", 
    "rhythmic": "浣溪沙"
  }, 
  {
    "author": "苏轼", 
    "content": "烟外倚危楼，初见远灯明灭。\n却跨玉虹归去，看洞天星月。\n当时张范风流在，况一尊浮雪。\n莫问世间何事，与剑头微。", 
    "rhythmic": "好事近"
  }, 
  {
    "author": "苏轼", 
    "content": "红杏了，夭桃尽，独自占春芳。\n不比人间兰麝，自然透骨生香。\n对酒莫相忘。", 
    "rhythmic": "占春芳"
  }, 
  {
    "author": "苏轼", 
    "content": "云鬓裁新绿，霞衣曳晓红。\n待歌凝立翠筵中。\n一朵彩云何事、下巫峰。\n趁拍鸾飞镜，回身燕漾空。\n莫翻红袖过帘栊。\n怕被杨花句引、嫁东风。", 
    "rhythmic": "南歌子"
  }, 
  {
    "author": "苏轼", 
    "content": "昨日出东城。\n拭探春情。\n墙头红杏暗如倾。\n槛内群芳芽未吐，早已回春。\n绮陌敛香尘。\n雪霁前村。\n东君用意不辞辛。\n料想春光先到处，吹绽梅英。", 
    "rhythmic": "浪淘沙"
  }, 
  {
    "author": "苏轼", 
    "content": "元宵似是欢游好。\n何况公庭民讼少。\n万家游赏上春台，十里神仙迷海岛。\n平原不似高阳傲。", 
    "rhythmic": "木兰花令"
  }, 
  {
    "author": "苏轼", 
    "content": "经旬未识东君信。\n一夕薰风来解愠。\n红绡衣薄麦秋寒，绿绮韵低梅雨润。\n瓜头绿染山光嫩。", 
    "rhythmic": "木兰花令"
  }, 
  {
    "author": "苏轼", 
    "content": "高平四面开雄垒。\n三月风光初觉媚。\n园中桃李使君家，城上亭台游客醉。\n歌翻杨柳金尊沸。", 
    "rhythmic": "木兰花令"
  }, 
  {
    "author": "苏轼", 
    "content": "冰肌自是生来瘦。\n那更分飞後。\n日长帘暮望黄昏。\n及至黄昏时候、转销魂。\n君还知道相思苦。\n怎忍抛奴去。\n不辞迢递过关山。\n只恐别郎容易、见郎难。", 
    "rhythmic": "虞美人"
  }, 
  {
    "author": "苏轼", 
    "content": "深深庭院清明过。\n桃李初红破。\n柳丝搭在玉阑干。\n帘外潇潇微雨、做轻寒。\n晚晴台榭增明媚。\n已拼花前醉。\n更阑人静月侵廊。\n独自行来行去、好思量。", 
    "rhythmic": "虞美人"
  }, 
  {
    "author": "苏轼", 
    "content": "昨夜渡江何处宿，望中疑是秦淮。\n月明谁起笛中哀。\n多情王谢女，相逐过江来。\n云雨未成还又散，思量好事难谐。\n凭陵急桨两相催。\n想伊归去後，应似我情怀。", 
    "rhythmic": "临江仙"
  }, 
  {
    "author": "苏轼", 
    "content": "春事阑珊芳草歇。\n客里风光，又过清明节。\n小院黄昏人忆别。\n落红处处闻啼。\n咫尺江山分楚越。\n目断魂销，应是音尘绝。\n梦破五更心欲折。\n角声吹落梅花月。", 
    "rhythmic": "蝶恋花"
  }, 
  {
    "author": "苏轼", 
    "content": "记得画屏初会遇。\n好梦惊回，望断高唐路。\n燕子双飞来又去。\n纱窗几度春光暮。\n那日绣帘相见处。\n低眼佯行，笑整香云缕。\n敛尽春山羞不语。\n人前深意难轻诉。", 
    "rhythmic": "蝶恋花"
  }, 
  {
    "author": "苏轼", 
    "content": "昨夜秋风来万里。\n月上屏帏，冷透人衣袂。\n有客抱衾愁不寐。\n那堪玉漏长如岁。\n羁舍留连归计未。\n梦断魂销，一枕相思泪。\n衣带渐宽无别意。\n新书报我添憔悴。", 
    "rhythmic": "蝶恋花"
  }, 
  {
    "author": "苏轼", 
    "content": "雨霰疏疏经泼火。\n巷陌秋千。\n犹未清明过。\n杏子梢头香蕾破。\n淡红褪白胭脂。\n苦被多情相折挫。\n病绪厌厌，浑似年时个。\n绕遍回廊还独坐。\n月笼云暗重门锁。", 
    "rhythmic": "蝶恋花"
  }, 
  {
    "author": "苏轼", 
    "content": "蝶懒莺慵春过半。\n花落狂风，小院残红满。\n午醉未醒红日晚。\n黄昏帘暮无人卷。\n云鬓蓬松眉黛浅。\n总是愁媒，欲诉谁消遣。\n未信此情难系绊。\n杨花犹有东风管。", 
    "rhythmic": "蝶恋花"
  }, 
  {
    "author": "苏轼", 
    "content": "临水纵横回晚。\n归来转觉情怀动。\n梅笛烟中闻几弄。\n秋阴重。\n西山雪淡云凝冻。\n美酒一杯谁与共。\n尊前舞雪狂歌送。\n腰跨金鱼旌旆拥。\n将何用。\n只堪妆点浮生梦。", 
    "rhythmic": "渔家傲"
  }, 
  {
    "author": "苏轼", 
    "content": "腻红匀脸衬檀唇。\n晚妆新。\n暗伤春。\n手拈花枝，谁会两眉颦。\n连理带头双□□，留待与、个中人。\n淡烟笼月绣帘阴。\n画堂深。\n夜沈沈。", 
    "rhythmic": "江城子"
  }, 
  {
    "author": "苏轼", 
    "content": "挂轻帆，飞急桨，还过钓台路。\n酒病无聊，枕听鸣橹。\n断肠簇簇云山，重重烟树，回首望、孤城何处。\n闲离阻。\n谁念萦损襄王，何曾梦云雨。\n旧恨前欢，心事两无据。\n要知欲见无由，痴心犹自，倩人道、一声传语。", 
    "rhythmic": "祝英台近"
  }, 
  {
    "author": "苏轼", 
    "content": "邃院重帘何处，惹得多情，愁对风光。\n睡起酒阑花谢，蝶乱蜂忙。\n今夜何人，吹笙北岭，待月西厢。\n空怅望处，一株红杏，斜倚低墙。\n羞颜易变，傍人先觉，到处被著猜防。\n谁信道，些儿恩爱，无限凄凉。", 
    "rhythmic": "雨中花慢"
  }, 
  {
    "author": "苏轼", 
    "content": "嫩脸羞蛾，因甚化作行云，却返巫阳。\n但有寒灯孤枕，皓月空床。\n长记当初，乍谐云雨，便学鸾凰。\n又岂料、正好三春桃李，一夜风霜。\n丹青□画，无言无笑，看了漫结愁肠。\n襟袖上，犹存残黛，渐减馀香。", 
    "rhythmic": "雨中花慢"
  }, 
  {
    "author": "苏轼", 
    "content": "凭高眺远，见长空万里，云无留迹。\n桂魄飞来光射处，冷浸一天秋碧。\n玉宇琼楼，乘鸾来去，人在清凉国。\n江山如画，望中烟树历历。\n我醉拍手狂歌，举杯邀月，对影成三客。\n起舞徘徊风露下，今夕不知何夕。\n便欲乘风，翻然归去，何用骑鹏翼。\n水晶宫里，一声吹断横笛。", 
    "rhythmic": "念奴娇"
  }, 
  {
    "author": "苏轼", 
    "content": "小沟东接长江，柳堤苇岸连云际。\n烟村潇洒，人闲一哄，渔樵早市。\n永昼端居，寸阴虚度，了成何事。\n但丝莼玉藕，珠粳锦鲤，相留恋，又经岁。\n因念浮丘旧侣，惯瑶池、羽觞沈醉。\n青鸾歌舞，铢衣摇曳，壶中天地。\n飘堕人间，步虚声断，寒露风细。\n抱素琴，独向银蟾影里，此怀难寄。", 
    "rhythmic": "水龙吟"
  }, 
  {
    "author": "苏轼", 
    "content": "露寒烟冷蒹葭老，天外征鸿寥唳。\n银河秋晚，长门灯悄，一声初至。\n应念潇湘，岸遥人静，水多菰米。\n□望极平田，徘徊欲下，依前被、风惊起。\n须信衡阳万里。\n有谁家、锦书遥寄。\n万重云外，斜行横阵，才疏又缀。\n仙掌月明，石头城下，影摇寒水。\n念征衣未捣，佳人拂杵，有盈盈泪。", 
    "rhythmic": "水龙吟"
  }, 
  {
    "author": "苏轼", 
    "content": "渔父饮，谁家去。", 
    "rhythmic": "渔父・渔歌子"
  }, 
  {
    "author": "苏轼", 
    "content": "渔父醉，蓑衣舞。", 
    "rhythmic": "渔父・渔歌子"
  }, 
  {
    "author": "苏轼", 
    "content": "渔父醒，春江午。", 
    "rhythmic": "渔父・渔歌子"
  }, 
  {
    "author": "苏轼", 
    "content": "渔父笑，轻鸥举。", 
    "rhythmic": "渔父・渔歌子"
  }, 
  {
    "author": "苏轼", 
    "content": "琅然。\n清圜。\n谁弹。\n响空山。\n无言。\n惟翁醉中知其天。\n月明风露娟娟。\n人未眠。\n荷蒉过山前。\n曰有心也哉此贤。\n醉翁啸咏，声和流泉。\n醉翁去後，空有朝吟夜怨。\n山有时而童巅。\n水有时而回川。\n思翁无岁年。\n翁今为飞仙。", 
    "rhythmic": "醉翁操"
  }, 
  {
    "author": "苏轼", 
    "content": "帝城父老，三岁望尧心。\n天远玉楼深。\n龙颜仿佛笙箫远，肠断属车音。\n离宫春色琐瑶林。", 
    "rhythmic": "导引"
  }, 
  {
    "author": "苏轼", 
    "content": "经文纬武，十有九年中。\n遗烈震羌戎。\n渭桥夹道千君长，犹是建元功。\n西瞻温洛与神崧。", 
    "rhythmic": "导引"
  }, 
  {
    "author": "苏轼", 
    "content": "飞花成阵。\n春心困。\n寸寸。\n别肠多少愁闷。\n无人问。\n偷啼自。\n残妆粉。\n抱瑶琴、寻出新韵。\n玉纤趁。\n南风来解幽愠。", 
    "rhythmic": "瑶池燕"
  }, 
  {
    "author": "苏轼", 
    "content": "岛边天外。\n未老身先退。\n珠泪溅，丹衷碎。\n声摇苍玉佩。\n色重黄金带。\n一万里。\n斜阳正与长安对。\n道远谁云会。\n罪大天能盖。\n君命重，臣节在。\n新恩犹可觊。\n旧学终难改。\n吾已矣。\n乘桴且恁浮於海。", 
    "rhythmic": "千秋岁"
  }, 
  {
    "author": "苏轼", 
    "content": "凭谁妙笔。\n横扫素缣三百尺。\n天下应无。\n此是钱塘湖上图。\n一般奇绝。\n云淡天高秋夜月。\n费尽丹青。\n只这些儿画不成。", 
    "rhythmic": "减字木兰花"
  }, 
  {
    "author": "苏轼", 
    "content": "", 
    "rhythmic": "失调名"
  }, 
  {
    "author": "苏轼", 
    "content": "", 
    "rhythmic": "失调名"
  }, 
  {
    "author": "苏轼", 
    "content": "", 
    "rhythmic": "失调名"
  }, 
  {
    "author": "苏轼", 
    "content": "湿云不动溪桥冷。\n嫩寒初透东风影。\n桥下水声长。\n一枝和月香。\n人怜花似旧。\n花比人应瘦。\n莫凭小栏干。\n夜深花正寒。", 
    "rhythmic": "菩萨蛮"
  }, 
  {
    "author": "苏轼", 
    "content": "□火初晴，绿遍禁池芳草。\n斗锦绣、火城驰道。\n踏青游，拾翠惜，袜罗弓小。\n莲步袅。\n腰支佩兰轻妙。\n行过上林春好。\n今困天涯，何限旧情相恼。\n念摇落、玉京寒早。\n任刘郎、目断蓬山难到。\n仙梦杳。", 
    "rhythmic": "踏青游"
  }, 
  {
    "author": "苏轼", 
    "content": "歌停檀板舞停鸾。\n高阳饮兴阑。\n兽烟喷尽玉壶乾。\n香分小凤团。\n雪浪浅，露珠圆。\n捧瓯春笋寒。\n绛纱笼下跃金鞍。\n归时人倚栏。", 
    "rhythmic": "阮郎归"
  }, 
  {
    "author": "苏轼", 
    "content": "马趁香微路远，沙笼月淡烟斜。\n渡波清彻映妍华。\n倒绿枝寒凤挂。\n挂凤寒枝绿倒，华妍映彻清波。\n渡斜烟淡月笼沙。\n远路微香趁马。", 
    "rhythmic": "西江月"
  }, 
  {
    "author": "苏轼", 
    "content": "", 
    "rhythmic": "失调名"
  }, 
  {
    "author": "苏轼", 
    "content": "山秀芙蓉，溪明罨画。\n真游洞穴沧波下。\n临风慨想斩蛟灵，长桥千载犹横跨。\n解佩投簪，求田问舍。\n黄鸡白酒渔樵社。\n元龙非复少时豪，耳根洗尽功名话。", 
    "rhythmic": "踏莎行"
  }, 
  {
    "author": "苏轼", 
    "content": "这个秃奴，修行忒煞。\n云山顶上空持戒。\n一从迷恋玉楼人，鹑衣百结浑无奈。\n毒手伤人，花容粉碎。\n空空色色今何在。\n臂间刺道苦相思，这回还了相思债。", 
    "rhythmic": "踏莎行"
  }, 
  {
    "author": "苏轼", 
    "content": "", 
    "rhythmic": "失调名"
  }, 
  {
    "author": "苏轼", 
    "content": "", 
    "rhythmic": "定风波"
  }, 
  {
    "author": "苏轼", 
    "content": "", 
    "rhythmic": "定风波"
  }, 
  {
    "author": "苏轼", 
    "content": "", 
    "rhythmic": "失调名"
  }, 
  {
    "author": "苏轼", 
    "content": "", 
    "rhythmic": "失调名"
  }, 
  {
    "author": "苏轼", 
    "content": "", 
    "rhythmic": "水调歌・水调"
  }, 
  {
    "author": "苏轼", 
    "content": "", 
    "rhythmic": "失调名"
  }, 
  {
    "author": "苏轼", 
    "content": "罗带双垂画不成。\n人娇态最轻盈。\n酥胸斜抱天边月，玉手轻弹水面冰。\n无限事，许多情。\n四弦丝竹苦丁宁。\n饶君拨尽相思调，待听梧桐叶落声。", 
    "rhythmic": "鹧鸪天"
  }, 
  {
    "author": "苏轼", 
    "content": "碧雾轻笼两凤，寒烟淡拂双鸦。\n为谁流睇不归家。\n错认门前过马。\n有意偷回笑眼，无言强整衣纱。\n刘郎一见武陵花。\n从此春心荡也。", 
    "rhythmic": "西江月"
  }, 
  {
    "author": "赵", 
    "content": "今夜阴云初霁。\n画帘外、月华如水。\n露霭晴空，风吹高树，满院中秋意。\n皎皎蟾光当此际。", 
    "rhythmic": "夜行船"
  }, 
  {
    "author": "郭讵", 
    "content": "大官无闷。\n刚被傍人、竟来相问。\n又难为□□敷臣。\n且只将、甘草论。\n朴消大戟并银粉。\n疏风紧。\n甘草闲相混。\n及至下来，转杀他人。\n尔甘草、有一分。", 
    "rhythmic": "河传"
  }, 
  {
    "author": "李之仪", 
    "content": "晚来轻拂，游云尽卷，霁色寒相射。\n银潢半掩，秋毫欲数，分明不夜。\n玉传声，羽衣催舞，此欢难借。\n凛清辉，但觉圆光照影，冰壶莹、真无价。\n闻道水晶宫殿，蕙炉薰、珠帘高挂。\n琼枝半倚，瑶觞更劝，莺娇燕姹。\n目断魂飞，翠萦红绕，空吟小砑。\n想归来醉里，鸾篦凤朵，倩何人卸。", 
    "rhythmic": "水龙吟"
  }, 
  {
    "author": "李之仪", 
    "content": "神仙院宇，记得春归後。\n蜂蝶不胜闲，惹残香、萦纡深透。\n玉徽指稳，别是一般情，方永昼。\n因谁瘦。\n都为天然秀。\n桐阴未减，独自携芳酎。\n再弄想前欢，拊金樽、何时似旧。\n凭谁说与，潘鬓转添霜，飞陇首。\n云将皱。\n应念相思久。", 
    "rhythmic": "蓦山溪"
  }, 
  {
    "author": "李之仪", 
    "content": "金柔火老，欲避几无地。\n谁借一檐风，锁幽香、清邃。\n瑶阶珠砌，如膜遇金篦，流水外，落花前，岂是人能致。\n擘鳞泛玉，笑语皆真类。\n惆怅月边人，驾云、何方适意。\n么弦咽处，空感旧时声，兰易歇，恨偏长，魂断成何事。", 
    "rhythmic": "蓦山溪"
  }, 
  {
    "author": "李之仪", 
    "content": "蛾眉亭上，今日交冬至。\n已报一阳生，更佳雪、因时呈瑞。\n匀飞密舞，都是散天花，山不见，水如山，浑在冰壶里。\n平生选胜，到此非容易。\n弄月与燃犀，漫劳神、徒能惊世。\n争如此际，天意巧相符，须痛饮，庆难逢，莫诉厌厌醉。", 
    "rhythmic": "蓦山溪"
  }, 
  {
    "author": "李之仪", 
    "content": "晚来寒甚，密雪穿庭户。\n如在广寒宫，惊满目、瑶林琼树。\n佳人乘兴，应是得欢多，泛新声，催金盏，别有留心处。\n争知这里，没个人言语。\n拨尽火边灰，搅愁肠、飞花舞絮。\n凭谁子细，说与此时情，欢暂歇，酒微醺，还解相思否。", 
    "rhythmic": "蓦山溪"
  }, 
  {
    "author": "李之仪", 
    "content": "一到江南，三逢此夜，举头羞见婵娟。\n黯然怀抱，特地遣谁宽。\n分外清光泼眼，迷漾、无计拘拦。\n天如洗，星河尽掩，全胜异时看。\n佳人，还忆否，年时此际，相见方难。\n谩红绫偷寄，孤被添寒。\n何事佳期再睹，翻怅望、重叠关山。\n归来呵，休教独自，肠断对团圆。", 
    "rhythmic": "满庭芳"
  }, 
  {
    "author": "李之仪", 
    "content": "花陌千条，珠帘十里，梦中还是扬州。\n月斜河汉，曾记醉歌楼。\n谁赋红绫小砑，因飞絮、天与风流。\n春常在，仙源路隔，空自泛渔舟。\n新秋。\n初雨过，龙团细碾，雪乳浮瓯。\n问殷勤何处，特地相留。\n应念长门赋罢，消渴甚、无物堪酬。\n情无尽，金扉玉榜，何日许重游。", 
    "rhythmic": "满庭芳"
  }, 
  {
    "author": "李之仪", 
    "content": "坐久灯花开尽，暗惊风叶，初报霜寒。\n冉冉年华催暮，颜色非丹。\n搅回肠、蛩吟似织，留恨意、月彩如摊。\n惨无欢。\n篆烟萦素，空转雕盘。\n何难。\n别来几日，信沈鱼鸟，情满关山。\n耳边依约，常记巧语绵蛮。\n聚愁窠、蜂房未密，倾泪眼、海水犹悭。", 
    "rhythmic": "玉蝴蝶"
  }, 
  {
    "author": "李之仪", 
    "content": "雪初销，斗觉寒将变。\n已报梅梢暖。\n日边霜外，迤逦枝条自柔软。\n嫩苞匀点缀，绿萼轻裁剪。\n隐深心，未许清香散。\n渐融和，开欲遍。\n密处疑无间。\n天然标韵，不与群花斗深浅。", 
    "rhythmic": "早梅芳・喜迁莺"
  }, 
  {
    "author": "李之仪", 
    "content": "残寒销尽，疏雨过、清明後。\n花径敛馀红，风沼萦新皱。\n乳燕穿庭户，飞絮沾襟袖。\n正佳时，仍晚昼。\n著人滋味，真个浓如酒。\n频移带眼，空只恁、厌厌瘦。\n不见又思量，见了还依旧。\n为问频相见，何似长相守。", 
    "rhythmic": "谢池春"
  }, 
  {
    "author": "李之仪", 
    "content": "清溪一派泻揉蓝。\n岸草毵毵。\n记得黄鹂语画檐。\n唤狂里、醉重三。\n春风不动垂帘。\n似三五、初圆素蟾。", 
    "rhythmic": "怨三三"
  }, 
  {
    "author": "李之仪", 
    "content": "霜压晓，月收阴。\n斗寒深。\n看尽烛花金鸭冷，卷残衾。", 
    "rhythmic": "春光好"
  }, 
  {
    "author": "李之仪", 
    "content": "深帘静昼。\n绰约闺房秀。\n叩衣楚制飞文绣。\n凝脂肤理腻，削玉腰围瘦。\n闲舞袖。\n回身昵语凭肩久。\n眉压横波皱。\n歌断青青柳。\n钗遽擘，壶频叩。\n鬓凄清镜雪，泪涨芳樽酒。\n难再偶。\n沈沈梦峡雪归後。", 
    "rhythmic": "千秋岁"
  }, 
  {
    "author": "李之仪", 
    "content": "柔肠寸折。\n解袂留清血。\n蓝桥动是经年别。\n掩门春絮乱，枕秋蛩咽。\n檀篆灭。\n鸳衾半拥空床月。\n妆镜分来缺。\n尘污菱花洁。\n嘶骑远，鸣机歇。\n密封书锦字，巧绾香囊结。\n芳信绝。\n东风半落梅梢雪。", 
    "rhythmic": "千秋岁"
  }, 
  {
    "author": "李之仪", 
    "content": "万红暄昼。\n占尽人间秀。\n怎生图画如何绣。\n宜推萧史伴，消得东阳瘦。\n垂窄袖。\n花前镇忆相携久。\n泪回纹皱。\n好在章台柳。\n洞户隔，凭谁叩。\n寄声虽有雁，会面难同酒。\n无计偶。\n萧萧暮雨黄昏後。", 
    "rhythmic": "千秋岁"
  }, 
  {
    "author": "李之仪", 
    "content": "休嗟磨折。\n看取罗巾血。\n殷勤且话经年别。\n庭花番怅望，檐雨同呜咽。\n明半灭。\n灯光夜夜多如月。\n无复伤离缺。\n共保冰霜洁。\n不断梦，从今歇。\n收回书上絮，解尽眉头结。\n犹未绝。\n金徽泛处应能雪。", 
    "rhythmic": "千秋岁"
  }, 
  {
    "author": "李之仪", 
    "content": "中秋才过，又是重阳到。\n露乍冷，寒将报。\n绿香摧渚芰，黄密攒庭草。\n人未老。\n蓝桥漫促霜砧捣。\n照影兰缸晕，破户银蟾小。\n樽在眼，从谁倒。\n强铺同处被，愁却欢时帽。\n须信道。\n狂心未歇情难老。", 
    "rhythmic": "千秋岁"
  }, 
  {
    "author": "李之仪", 
    "content": "深秋庭院，残暑全消退。\n天幕迥，云容碎。\n地偏人罕到，风惨寒微带。\n初睡起，翩翩戏蝶飞成对。\n叹息谁能会。\n犹记逢倾盖。\n情暂遣，心常在。\n沈沈音信断，冉冉光阴改。\n红日晚，仙山路隔空云海。", 
    "rhythmic": "千秋岁"
  }, 
  {
    "author": "李之仪", 
    "content": "知有阆风花解语，从来只许传闻。\n光明休咏汉宫新。\n拥身疑有月，衬步恨无云。\n莫把金樽容易劝，坐来几度销魂。\n不知仙骨在何人。\n好将千岁日，占断四时春。", 
    "rhythmic": "临江仙"
  }, 
  {
    "author": "李之仪", 
    "content": "九十日春都过了，寻常偶到江皋。\n水容山态两相饶。\n草平天一色，风暖燕双高。\n酒病厌厌何计那，飞红更送无聊。\n莺声又似耳边娇。\n难回巫峡梦，空恨武陵桃。", 
    "rhythmic": "临江仙"
  }, 
  {
    "author": "李之仪", 
    "content": "恼人天气雪消时。\n落梅飞。\n日初迟。\n小阁幽窗，时节听黄鹂。\n新洗头来娇困甚，才试著，夹罗衣。\n木梨花拂淡燕脂。\n翠云。\n敛双眉。", 
    "rhythmic": "江神子・江城子"
  }, 
  {
    "author": "李之仪", 
    "content": "今宵莫惜醉颜红。\n十分中。\n且从容。\n须信欢情，回首似旋风。\n流落天涯头白也，难得是，再相逢。\n十年南北感征鸿。\n恨应同。\n苦重重。", 
    "rhythmic": "江神子・江城子"
  }, 
  {
    "author": "李之仪", 
    "content": "阑干掐遍等新红。\n酒频中。\n恨匆匆。\n投得花开，还报夜来风。\n惆怅春光留不住，又何似，莫相逢。\n月窗何处想归鸿。\n与谁同。\n意千重。", 
    "rhythmic": "江神子・江城子"
  }, 
  {
    "author": "李之仪", 
    "content": "西江霜後，万点暄晴昼。\n璀璨寄来光欲溜。\n正值文君病酒。\n画屏斜倚窗纱。\n睡痕犹带朝霞。\n为问清香绝韵，何如解语梅花。", 
    "rhythmic": "清平乐"
  }, 
  {
    "author": "李之仪", 
    "content": "萧萧风叶。\n似与更声接。\n欲寄明非为怯。\n梦断兰舟桂楫。\n学书只写鸳鸯。\n却应无奈愁肠。\n安得一双飞去，春风芳草池塘。", 
    "rhythmic": "清平乐"
  }, 
  {
    "author": "李之仪", 
    "content": "殷勤仙友。\n劝我千年酒。\n一曲履霜谁与奏。\n邂逅麻姑妙手。\n坐来休叹尘劳。\n相逢难似今朝。\n不待亲移玉指，自然痒处都消。", 
    "rhythmic": "清平乐"
  }, 
  {
    "author": "李之仪", 
    "content": "当时命友。\n曾借邻家酒。\n旧曲不知何处奏。\n梦断空思纤手。\n却应去路非遥。\n今朝还有明朝。\n谩道人能化石，须知石被人消。", 
    "rhythmic": "清平乐"
  }, 
  {
    "author": "李之仪", 
    "content": "仙家庭院。\n红日看看晚。\n一朵梅花挨枕畔。\n玉指几回拈看。\n拥衾不比寻常。\n天涯无限思量。\n看了又还重嗅，分明不为清香。", 
    "rhythmic": "清平乐"
  }, 
  {
    "author": "李之仪", 
    "content": "霞卷与云舒。\n月淡星疏。\n摩徽转轸不曾虚。\n弹到当时留意处，谁是相如。\n魂断酒家垆。\n路隔云衢。\n舞鸾镜里早妆初。\n拟学画眉张内史，略借功夫。", 
    "rhythmic": "浪淘沙"
  }, 
  {
    "author": "李之仪", 
    "content": "我住长江头，君住长江尾。\n日日思君不见君，共饮长江水。\n此水几时休，此恨何时已。\n只愿君心似我心，定不负相思意。", 
    "rhythmic": "卜算子"
  }, 
  {
    "author": "李之仪", 
    "content": "清溪咽。\n霜风洗出山头月。\n山头月。\n迎得云归，还送云别。\n不知今是何时节。\n凌望断音尘绝。\n音尘绝。\n帆来帆去，天际双阙。", 
    "rhythmic": "忆秦娥"
  }, 
  {
    "author": "李之仪", 
    "content": "天淡云闲晴昼永。\n庭户深沈，满地梧桐影。\n骨冷魂清如梦醒。\n梦回犹是前时景。\n取次杯盘催酩酊。\n醉帽频，又被风吹正。\n踏月归来人已静。\n恍疑身在蓬莱顶。", 
    "rhythmic": "蝶恋花"
  }, 
  {
    "author": "李之仪", 
    "content": "玉骨冰肌天所赋。\n似与神仙，来作烟霞侣。\n枕畔拈来亲手付。\n书窗终日常相顾。\n几度离披留不住。\n依旧清香，只欠能言语。\n再送神仙须爱护。\n他时却待亲来取。", 
    "rhythmic": "蝶恋花"
  }, 
  {
    "author": "李之仪", 
    "content": "万事都归一梦了。\n曾向邯郸，枕上教知道。\n百岁年光谁得到。\n其间忧患知多少。\n无事且频开口笑。\n纵酒狂歌，销遣闲烦恼。\n金谷繁华春正好。\n玉山一任樽前倒。", 
    "rhythmic": "蝶恋花"
  }, 
  {
    "author": "李之仪", 
    "content": "为爱梅花如粉面。\n天与功夫，不似人间见。\n几度拈来亲比看。\n功夫却是花枝浅。\n觅得归来临几砚。\n尽日相看，默默情无限。\n更不嗅时须百遍。\n分明销得人肠断。", 
    "rhythmic": "蝶恋花"
  }, 
  {
    "author": "李之仪", 
    "content": "剪水开头碧玉条。\n能令江汉客魂销。\n只应香信是春潮。\n戴了又羞缘我老，折来同嗅许谁招。\n凭将此意问妖娆。", 
    "rhythmic": "浣溪沙"
  }, 
  {
    "author": "李之仪", 
    "content": "玉室金堂不动尘。\n林梢绿遍已无春。\n清和佳思一番新。\n道骨仙风云外侣，烟鬟雾鬓月边人。\n何妨沈醉到黄昏。", 
    "rhythmic": "浣溪沙"
  }, 
  {
    "author": "李之仪", 
    "content": "依旧琅不染尘。\n霜风吹断笑时春。\n一簪华发为谁新。\n白雪幽兰犹有韵，鹊桥星渚可无人。\n金莲移处任尘昏。", 
    "rhythmic": "浣溪沙"
  }, 
  {
    "author": "李之仪", 
    "content": "昨日霜风入绛帷。\n曲房深院绣帘垂。\n屏风几曲画生枝。\n酒韵渐浓欢渐密，罗衣初试漏初迟。\n已凉天气未寒时。", 
    "rhythmic": "浣溪沙"
  }, 
  {
    "author": "李之仪", 
    "content": "昨夜十分霜重，晓来千里书传。\n吴山秀处洞庭边。\n不夜星垂初遍。\n好事寄来禅侣，多情将送琴仙。\n为怜佳果称婵娟。\n一笑聊回媚眼。", 
    "rhythmic": "西江月"
  }, 
  {
    "author": "李之仪", 
    "content": "醉透香浓斗帐，灯深月浅回廊。\n当时背面两伥伥。\n何况临风怀想。\n舞柳经春祗瘦，游丝到地能长。\n鸳鸯半调已无肠。\n忍把么弦再上。", 
    "rhythmic": "西江月"
  }, 
  {
    "author": "李之仪", 
    "content": "念念欲归未得，迢迢此去何求。\n都缘一点在心头。\n忘了霜朝雪後。\n要见有时有梦，相思无处无愁。\n小窗若得再绸缪。\n应记如今时候。", 
    "rhythmic": "西江月"
  }, 
  {
    "author": "李之仪", 
    "content": "风清月莹，天然标韵，自是闺房之秀。\n情多无那不能禁，常是为、而今时候。\n绿云低拢，红潮微上，画幕梅寒初透。\n一般偏更恼人深，时更把、眉儿轻皱。", 
    "rhythmic": "鹊桥仙"
  }, 
  {
    "author": "李之仪", 
    "content": "宿云收尽，纤尘不警，万里银河低挂。\n清冥风露不胜寒，无计学、双鸾并驾。\n玉徽声断，宝钗香远，空赋红绫小砑。\n庾郎知有几多愁，怎奈向、月明今夜。", 
    "rhythmic": "西江月"
  }, 
  {
    "author": "李之仪", 
    "content": "绿遍东山，寒归西渡。\n分明认得春来处。\n风轻雨细更愁人，高唐何在空朝暮。\n离恨相寻，酒狂无素。\n柳条又折年时数。\n一番情味有谁知，断魂还送征帆去。", 
    "rhythmic": "踏莎行"
  }, 
  {
    "author": "李之仪", 
    "content": "还是归来，依前问渡。\n好风引到经行处。\n几声啼鸟又催耕，草长柳暗春将暮。\n潦倒无成，疏慵有素。\n且陪野老酬天数。\n多情惟有面前山，不随潮水来还去。", 
    "rhythmic": "踏莎行"
  }, 
  {
    "author": "李之仪", 
    "content": "节是重阳却斗寒。\n可堪风雨累寻欢。\n虽辜早菊同高柳，聊楫残蕉共小栏。\n浮蚁嫩，炷烟盘。\n恨无莺唱舞催鸾。\n空惊绝韵天边落，不许韶颜梦里看。", 
    "rhythmic": "鹧鸪天"
  }, 
  {
    "author": "李之仪", 
    "content": "浓丽妖妍不是妆。\n十分风艳夺韶光。\n牡丹开就应难比，繁富犹疑过海棠。\n须仔细，更端相。\n烂霞梳晕带朝阳。\n千金未足酬真赏，一度相看一断肠。", 
    "rhythmic": "鹧鸪天"
  }, 
  {
    "author": "李之仪", 
    "content": "避暑佳人不著妆。\n水晶冠子薄罗裳。\n摩绵扑粉飞琼屑，滤蜜调冰结绛霜。\n随定我，小兰堂。\n金盆盛水绕牙床。\n时时浸手心头熨，受尽无人知处凉。", 
    "rhythmic": "鹧鸪天"
  }, 
  {
    "author": "李之仪", 
    "content": "收尽微风不见江。\n分明天水共澄光。\n由来好处输闲地，堪叹人生有底忙。\n心既远，味偏长。\n须知粗布胜无裳。\n从今认得归田乐，何必桃源是故乡。", 
    "rhythmic": "鹧鸪天"
  }, 
  {
    "author": "李之仪", 
    "content": "腊穷天际傍危栏。\n密雪舞初残。\n表里江山如画，分明不似人间。", 
    "rhythmic": "朝中措"
  }, 
  {
    "author": "李之仪", 
    "content": "暮山环翠绕层栏。\n时节岁将残。\n远雁不传家信，空能嘹唳人间。", 
    "rhythmic": "朝中措"
  }, 
  {
    "author": "李之仪", 
    "content": "翰林豪放绝勾栏。\n风月敢雕残。\n一旦荆溪仙子，笔头唤聚时间。", 
    "rhythmic": "朝中措"
  }, 
  {
    "author": "李之仪", 
    "content": "朱唇玉羽下蓬莱。\n佳时近早梅。\n惜花情味久安排。\n枝头开未开。\n魂欲断，恨难裁。\n香心休见猜。\n果知何逊是仙才。\n何妨入梦来。", 
    "rhythmic": "阮郎归"
  }, 
  {
    "author": "李之仪", 
    "content": "相逢未几还相别，此恨难同。\n细雨。\n一片离愁醉眼中。\n明朝去路云宵外，欲见无从。\n满袂仙风。\n空托双凫作信鸿。", 
    "rhythmic": "采桑子"
  }, 
  {
    "author": "李之仪", 
    "content": "回首芜城旧苑。\n还是翠深红浅。\n春意已无多，斜日满帘飞燕。\n不见。\n不见。\n门掩落花庭院。", 
    "rhythmic": "如梦令"
  }, 
  {
    "author": "李之仪", 
    "content": "偶向凌台上望，春光已过三分。\n江山重叠倍销魂。\n风花飞有态，烟絮醉无痕。\n已是年来伤感甚，那堪旧恨仍存。\n清愁满眼共谁论。\n却应台下草，不解忆王孙。", 
    "rhythmic": "临江仙"
  }, 
  {
    "author": "李之仪", 
    "content": "难得今朝风日好，春光佳思平分。\n虽然公子暗招魂。\n其如抬眼看，都是旧时痕。\n酒到强寻欢日路，坐来谁为温存。\n落花流水不堪论。\n何时弦上意，重为拂桐孙。", 
    "rhythmic": "临江仙"
  }, 
  {
    "author": "李之仪", 
    "content": "春风似有灯前约，先报佳期。\n点缀相宜。\n天气犹寒蝶未知。\n嫩黄染就蜂鬓巧，香压团枝。", 
    "rhythmic": "丑奴儿・采桑子"
  }, 
  {
    "author": "李之仪", 
    "content": "小篷又泛曾行路。\n这身世、如何去。\n去了还来知几度。\n多情山色，有情江水，笑我归无处。\n夕阳杳杳还催暮。\n练净空吟谢郎句。", 
    "rhythmic": "青玉案"
  }, 
  {
    "author": "李之仪", 
    "content": "暑方烦，人似愠。\n怅望林泉幽峻。\n情会处，景偏长。\n心清闻妙香。\n宝幢低，金锁碎。\n竹影桐印窗外。\n新事旧，旧愁新。\n空嗟不见人。", 
    "rhythmic": "更漏子"
  }, 
  {
    "author": "李之仪", 
    "content": "洗尽秋容天似莹。\n星稀月淡人初静。\n策杖萦纡寻远径。\n披昏暝。\n堤边犊母闲相并。\n遥想去舟魂欲凝。\n一番佳思从谁咏。\n憔悴归来如独醒。\n知何境。\n沈沈但觉烟村迥。", 
    "rhythmic": "渔家傲"
  }, 
  {
    "author": "李之仪", 
    "content": "春後雨馀天。\n娅姹黄鹂胜品弦。\n榴叶千灯初报暑，阶前。\n只有茶瓯味最便。\n身世几蹁跹。\n自觉年来更可怜。\n欲问此情何所似，缘延。\n看取窗间坠柳绵。", 
    "rhythmic": "南乡子"
  }, 
  {
    "author": "李之仪", 
    "content": "绿水满池塘。\n点水蜻蜓避燕忙。\n杏子压枝黄半熟，邻墙。\n风送荷花几阵香。\n角簟衬牙床。\n汗透鲛绡昼影长。\n点滴芭蕉疏雨过，微凉。\n画角悠悠送夕阳。", 
    "rhythmic": "南乡子"
  }, 
  {
    "author": "李之仪", 
    "content": "睡起绕回塘。\n不见衔泥燕子忙。\n前日花梢都绿遍，西墙。\n犹有轻风递暗香。\n步懒恰寻床。\n卧看游丝到地长。\n自恨无聊常病酒，凄凉。\n岂有才情似沈阳。", 
    "rhythmic": "南乡子"
  }, 
  {
    "author": "李之仪", 
    "content": "小雨湿黄昏。\n重午佳辰独掩门。\n巢燕引雏浑去尽，销魂。\n空向梁间觅宿痕。\n客舍宛如村。\n好事无人载一樽。\n唯有莺声知此恨，殷勤。\n恰似当时枕上闻。", 
    "rhythmic": "南乡子"
  }, 
  {
    "author": "李之仪", 
    "content": "泪眼转天昏。\n去路迢迢隔九门。\n角黍满盘无意举，凝魂。\n不为当时泽畔痕。\n肠断武陵村。\n骨冷难同月下樽。\n强泛菖蒲酬令节，空勤。\n风叶萧萧不忍闻。", 
    "rhythmic": "南乡子"
  }, 
  {
    "author": "李之仪", 
    "content": "青楼薄，已分终难偶。\n寻遍绮罗间，悄无个、眼中翘秀。\n江南春晓，花发乱莺飞，情渐透。\n休辞瘦。\n果有人相候。\n醉乡路稳，常是身偏後。\n谁谓正欢时，把相思、番成红豆。\n千言万语，毕竟总成虚，章台柳。\n青青否。\n魂梦空搔首。", 
    "rhythmic": "蓦山溪"
  }, 
  {
    "author": "李之仪", 
    "content": "乱魂无据。\n黯黯只寻来处路。\n灯尽花残。\n不觉长更又向阑。\n几回枕上。\n那件不曾留梦想。\n变尽星星。\n一滴秋霖是一茎。", 
    "rhythmic": "减字木兰花"
  }, 
  {
    "author": "李之仪", 
    "content": "堤长春晚。\n冉冉浑如云外见。\n欲语无门。\n略许莺声隔岸闻。\n锦屏绣幌。\n犹待归来留一饷。\n何事迟迟。\n直恐游丝惹住伊。", 
    "rhythmic": "减字木兰花"
  }, 
  {
    "author": "李之仪", 
    "content": "触涂是碍。\n一任浮沈何必改。\n有个人人。\n自说居尘不染尘。\n谩夸千手。\n千物执持都是有。\n气候融怡。\n还取青天白日时。", 
    "rhythmic": "减字木兰花"
  }, 
  {
    "author": "李之仪", 
    "content": "莫非魔境。\n强向中间谈独醒。\n一叶才飞。\n便觉年华太半归。\n醉云可矣。\n认著依前还不是。\n虚过今春。\n有愧斜川得意人。", 
    "rhythmic": "减字木兰花"
  }, 
  {
    "author": "李之仪", 
    "content": "揉花催柳。\n一夜阴风几破牖。\n平晓无云。\n依旧光明一片春。\n掀衣起走。\n欲助喜欢须是酒。\n惆怅空樽。\n拟就王孙借十分。", 
    "rhythmic": "减字木兰花"
  }, 
  {
    "author": "李之仪", 
    "content": "天堑休论险。\n尽远目、与天俱占。\n山水敛。\n称霜晴披览。\n正风静云闲、平潋滟。\n想见高吟名不滥。", 
    "rhythmic": "天门谣"
  }, 
  {
    "author": "李之仪", 
    "content": "相见两无言，愁恨又还千叠。\n别有恼人深处，在懵腾双睫。\n七弦虽妙不须弹，惟愿醉香颊。\n只恐近来情绪，似风前秋叶。", 
    "rhythmic": "好事近"
  }, 
  {
    "author": "李之仪", 
    "content": "春到雨初晴，正是小楼时节。\n柳眼向人微笑，傍阑干堪折。\n暮山浓淡锁烟霏，梅杏半明灭。\n玉莫辞沈醉，待归时斜月。", 
    "rhythmic": "减字木兰花"
  }, 
  {
    "author": "李之仪", 
    "content": "上尽玉梯云，还见一番佳节。\n惆怅旧时行处，把青青轻折。\n倚阑人醉欲黄昏，飞鸟望中灭。\n天面碧琉璃上，印弯弯新月。", 
    "rhythmic": "减字木兰花"
  }, 
  {
    "author": "李之仪", 
    "content": "龟坼沟塍草压堤。\n三农终日望云霓。\n一番甘雨报佳时。\n闻道醉乡新占断，更开诗社互排。\n此时空恨隔云泥。", 
    "rhythmic": "浣溪沙"
  }, 
  {
    "author": "李之仪", 
    "content": "雨暗轩窗昼易昏。\n强纤手浴金盆。\n却因凉思谢飞蚊。\n酒量羡君如鹄举，寒乡怜我似鸱蹲。\n由来同是一乾坤。", 
    "rhythmic": "浣溪沙"
  }, 
  {
    "author": "李之仪", 
    "content": "声名自昔犹时鸟，日月何尝避覆盆。\n是非都付鬓边蚊。\n邂逅风雷终有用，低回囊槛要深蹲。\n酒中聊复比乾坤。", 
    "rhythmic": "浣溪沙"
  }, 
  {
    "author": "李之仪", 
    "content": "五云深处蓬山杳。\n寒轻雾重银蟾小。\n枕上挹馀香。\n春风归路长。\n雁来书不到。\n人静重门悄。\n一阵落花风。\n云山千万重。", 
    "rhythmic": "菩萨蛮"
  }, 
  {
    "author": "李之仪", 
    "content": "青梅又是花时节。\n粉墙闲把青梅折。\n玉镫偶逢君。\n春情如乱云。\n藕丝牵不断。\n谁信朱颜换。\n莫厌十分斟。\n酒深情更深。", 
    "rhythmic": "菩萨蛮"
  }, 
  {
    "author": "李之仪", 
    "content": "休把身心就。\n著便醉人如酒。\n富贵功名虽有味，毕竟因谁守。\n看取刀头切藕。", 
    "rhythmic": "雨中花令"
  }, 
  {
    "author": "李之仪", 
    "content": "点缀叶间如绣。\n开傍小春时候。\n莫把幽兰容易比，都占尽、人间秀。\n信是眼前稀有。", 
    "rhythmic": "雨中花令"
  }, 
  {
    "author": "李之仪", 
    "content": "梦断难寻，酒醒犹困，那堪春暮。\n香阁深沈，红窗翠暗，莫羡颠狂絮。", 
    "rhythmic": "留春令"
  }, 
  {
    "author": "李之仪", 
    "content": "紫燕衔泥，黄莺唤友。\n可人春色暄晴昼。\n王孙一去杳无音，断肠最是黄昏後。\n宝髻慵梳，玉钗斜溜。\n凭阑目断空回首。\n薄情何事不归来，谩教折尽庭前柳。", 
    "rhythmic": "踏莎行"
  }, 
  {
    "author": "李之仪", 
    "content": "一别芳容，五经寒暑。\n回文欲寄无鳞羽。\n多情犹自梦中来，向人粉泪流如雨。\n梦破南窗，愁肠万缕。\n那听角动城头鼓。\n人生弹指事成空，断魂惆怅无寻处。", 
    "rhythmic": "踏莎行"
  }, 
  {
    "author": "李之仪", 
    "content": "夜雨滴空阶。\n想见尊前赋咏才。\n更觉鸣蛙如鼓吹，安排。\n惆怅流光去不回。\n万事已成灰。\n只这些儿尚满怀。\n刚被北风吹晓角，相催。\n不许时间入梦来。", 
    "rhythmic": "南乡子"
  }, 
  {
    "author": "李之仪", 
    "content": "暖律才中，正莺喉竞巧，燕语新成。\n万绿阴浓，全无一点芳尘。\n门巷朝来报喜，庆佳期、此日光荣。\n开华宴、交酌琼酥，共祝鹤算椿龄。\n须知最难得处，双双凤翼，一对和鸣。\n造化无私，谁教特地多情。", 
    "rhythmic": "万年欢"
  }, 
  {
    "author": "李之仪", 
    "content": "新开湖水浸遥天。\n风叶响珊珊。\n记得昔游情味，浩歌不怕朝寒。", 
    "rhythmic": "朝中措"
  }, 
  {
    "author": "李之仪", 
    "content": "败荷枯苇夕阳天。\n时节渐阑珊。\n独泛扁舟归去，老来不耐霜寒。", 
    "rhythmic": "朝中措"
  }, 
  {
    "author": "李之仪", 
    "content": "初破晓寒无限思，融融腊意全迷。\n春工从此被人知。\n不随蜂蝶，长伴玉蟾低。\n缥缈云间应好在，盈盈泪湿征衣。\n背人偷拗向东枝。\n清香满袖，犹记画堂西。", 
    "rhythmic": "临江仙"
  }, 
  {
    "author": "李之仪", 
    "content": "病里不知春早晚，惊心绿暗红稀。\n起来初拭薄罗衣。\n多情海燕，还傍旧梁飞。\n瘦损休文谁记得，空将销臂频围。\n眼前都是去年时。\n不堪追想，魂断画楼西。", 
    "rhythmic": "临江仙"
  }, 
  {
    "author": "李之仪", 
    "content": "帘外飞花湖上语。\n不恨花飞，只恨人难住。\n多谢雨来留得住。\n看看却恐晴催去。\n寸寸离肠须会取。\n今日宁宁，明日从谁诉。\n怎得此身如去路。\n迢迢长在君行处。", 
    "rhythmic": "蝶恋花"
  }, 
  {
    "author": "蔡确", 
    "content": "", 
    "rhythmic": "失调名"
  }, 
  {
    "author": "许将", 
    "content": "雁声晚断。\n寒宵云卷。\n正一枝开，风前看，月下见。\n花占千花上，香笑千香浅。\n化工与、最先裁翦。\n谁把瑶林，闲抛江岸。\n恁素英浓，芳心细，意何限。", 
    "rhythmic": "惜黄花"
  }, 
  {
    "author": "许将", 
    "content": "圣主临轩亲策试，集英佳气葱葱。\n鸣鞘声震未央宫。\n卷帘龙影动，挥翰御烟浓。\n上第归来何事好，迎人花面争红。\n蓝袍香散六街风。\n一鞭春色里，骄损玉花骢。", 
    "rhythmic": "临江仙"
  }, 
  {
    "author": "郑无党", 
    "content": "不比寻常三五夜，万家齐望清辉。\n烂银盘透碧琉璃。\n莫辞终夕看，动是隔年期。\n试问嫦娥还记否，玉人曾折高枝。\n明年此夜再圆时。\n合开东府宴，身在凤凰池。", 
    "rhythmic": "临江仙"
  }, 
  {
    "author": "陈", 
    "content": "光景百年，看便一世。\n生来不识愁味。\n问愁何处来，更开解个甚底。\n万事从来风过耳。\n何用不著心里。\n你唤做、展却眉头，便是达者，也则恐未。\n此理。\n本不通言，何曾道、欢游胜如名利。\n道即浑是错，不道如何即是。\n这里元无我与你。", 
    "rhythmic": "无愁可解"
  }, 
  {
    "author": "苏辙", 
    "content": "渔父。\n渔父。\n水上微风细雨。\n青蓑黄箬裳衣。\n红酒白鱼暮归。", 
    "rhythmic": "调啸・调笑令"
  }, 
  {
    "author": "苏辙", 
    "content": "归雁。\n归雁。\n饮啄江南南岸。\n将飞却下盘桓。\n塞北春来苦寒。\n苦寒。\n苦寒。", 
    "rhythmic": "调啸・调笑令"
  }, 
  {
    "author": "苏辙", 
    "content": "离别一何久，七度过中秋。\n去年东武今夕，明月不胜愁。\n岂意彭城山下，同泛清河古汴，船上载凉州。\n鼓吹助清赏，鸿雁起汀洲。\n坐中客，翠羽帔，紫绮裘。\n素娥无赖，西去曾不为人留。\n今夜清尊对客，明夜孤帆水驿，依旧照离忧。\n但恐同王粲，相对永登楼。", 
    "rhythmic": "水调歌头"
  }, 
  {
    "author": "苏辙", 
    "content": "七十馀年真一梦。\n朝来寿儿孙奉。\n忧患已空无复痛。\n心不动。\n此间自有千钧重。\n早岁文章供世用。\n中年禅味疑天纵。\n石塔成时无一缝。\n谁与共。\n人间天上随他送。", 
    "rhythmic": "渔家傲"
  }, 
  {
    "author": "陈睦", 
    "content": "小雪初晴，画舫明月，强饮未眠。\n念翠鬟双耸，舞衣半卷，琵琶催拍，促管危弦。\n密意虽具，欢期难偶，遣我离情愁绪牵。\n追思处，奈溪桥道窄，无计留连。\n天天。\n莫是前缘。\n自别後、深诚谁为传。\n想玉篦偷付，珠囊暗解，两心长在，须合金钿。\n浅淡精神，温柔情性，记我疏狂应痛怜。\n空肠断，奈衾寒漏永，终夜如年。", 
    "rhythmic": "沁园春"
  }, 
  {
    "author": "陈睦", 
    "content": "鬓云斜坠。\n莲步弯弯细。\n笑脸双蛾生多媚。\n百步兰麝香喷。\n从前万种愁烦。\n枕边未可明言。\n好是蓝桥再渡，玉篦还胜金钿。", 
    "rhythmic": "清平乐"
  }, 
  {
    "author": "马成", 
    "content": "来时吴会犹残暑。\n去日武林春已暮。\n欲知遗爱感人深，洒泪多於江上雨。\n欢情未举眉先聚。", 
    "rhythmic": "玉楼春"
  }, 
  {
    "author": "李婴", 
    "content": "荆楚风烟，寂寞近、中秋时候。\n露下冷、兰英将谢，苇花初秀。\n归燕殷勤辞巷陌，鸣蛩凄楚来窗牖。\n又谁念、江边有神仙，飘零久。\n横琴膝，携筇手。\n旷望眼，闲吟口。\n任纷纷万事，到头何有。\n君不见、凌烟冠剑客，何人气貌长依旧。\n归去来、一曲为君吟，为君寿。", 
    "rhythmic": "满江红"
  }, 
  {
    "author": "王齐愈", 
    "content": "玉肌香衬冰丝。\n丝冰衬香肌玉。\n纤指拂眉尖。\n尖眉拂指纤。\n巧裁罗袜小。\n小袜罗裁巧。\n移步看尘飞。\n飞尘看步移。", 
    "rhythmic": "菩萨蛮"
  }, 
  {
    "author": "王齐愈", 
    "content": "吼雷催雨飞沙走。\n走沙飞雨催雷吼。\n波涨泻倾河。\n河倾泻涨波。\n幌纱凉气爽。\n爽气凉纱幌。\n幽梦觉仙游。\n游仙觉梦幽。", 
    "rhythmic": "菩萨蛮"
  }, 
  {
    "author": "王齐愈", 
    "content": "兽喷香缕飞长昼。\n昼长飞缕香喷兽。\n迎日喜葵倾。\n倾葵喜日迎。\n卷帘双舞燕。\n燕舞双帘卷。\n清簟枕钗横。\n横钗枕簟清。", 
    "rhythmic": "菩萨蛮"
  }, 
  {
    "author": "王齐愈", 
    "content": "远香风递莲湖满。\n满湖莲递风香远。\n光鉴试新妆。\n妆新试鉴光。\n棹穿花处好。\n好处花穿棹。\n明月咏歌清。\n清歌咏月明。", 
    "rhythmic": "菩萨蛮"
  }, 
  {
    "author": "王齐愈", 
    "content": "酒中愁说人留久。\n久留人说愁中酒。\n归梦要迟迟。\n迟迟要梦归。\n旧衣香染袖。\n袖染香衣旧。\n封短托飞鸿。\n鸿飞托短封。", 
    "rhythmic": "菩萨蛮"
  }, 
  {
    "author": "王齐愈", 
    "content": "老人愁叹惊年早。\n早年惊叹愁人老。\n霜点鬓苍苍。\n苍苍鬓点霜。\n酒杯停欲久。\n久欲停杯酒。\n杯酒唤眉开。\n开眉唤酒杯。", 
    "rhythmic": "菩萨蛮"
  }, 
  {
    "author": "王齐愈", 
    "content": "暑烦人困初时午。\n午时初困人烦暑。\n新诗得酒因。\n因酒得诗新。\n缕金歌眉举。\n举眉歌金缕。\n人妒月圆频。\n频圆月妒人。", 
    "rhythmic": "菩萨蛮"
  }, 
  {
    "author": "王齐愈", 
    "content": "黄金柳嫩摇丝软。\n永日堂堂掩。\n卷帘飞燕未归来。\n客去醉眠枕、残杯。\n眉山浅拂青螺黛。\n整整垂双带。\n水沈香熨窄衫轻。\n莹玉碧溪春溜、眼波横。", 
    "rhythmic": "虞美人"
  }, 
  {
    "author": "王齐叟", 
    "content": "居下位，常恐被人谗。", 
    "rhythmic": "望江南・忆江南"
  }, 
  {
    "author": "王齐叟", 
    "content": "蹙绣圈金，囊密约，未赴意先警。\n欲罢还休，临行又怯，倚定画栏痴等。\n帘风渐冷。\n先自虑、春宵不永。\n更那堪、斗转星移，尚在有无之境。\n绿云满压蝤蛴领。\n惭愧也、满怀香拥。", 
    "rhythmic": "失调名"
  }, 
  {
    "author": "舒氏", 
    "content": "独自临池，闷来强把阑干凭。\n旧愁新恨。\n耗却年时兴。\n鹭散鱼潜，烟敛风初定。\n波心静。\n照人如镜。\n少个年时影。", 
    "rhythmic": "点绛唇"
  }, 
  {
    "author": "琴操", 
    "content": "山抹微云，天连衰草，画角声断斜阳。\n暂停征辔，聊共饮离觞。\n多少蓬莱旧侣，频回首、烟霭茫茫。\n孤村里，寒鸦万点，流水绕红墙。\n魂伤。\n当此际，轻分罗带，暗解香囊。\n谩赢得，青楼薄名狂。\n此去何时见也，襟袖上、空有馀香。\n伤心处，高城望断，灯火已昏黄。", 
    "rhythmic": "满庭芳"
  }, 
  {
    "author": "琴操", 
    "content": "欲整别离情，怯对尊中酒。\n野梵幽幽石上飘，搴落楼头柳。\n不系黄金绶。\n粉黛愁成垢。\n春风三月有时阑，遮不尽、梨花丑。", 
    "rhythmic": "卜算子"
  }, 
  {
    "author": "舒づ", 
    "content": "折柳门前鹦鹉绿，河梁小驻归船。\n不堪华发对离筵。\n孤村啼日，深院落花天。\n文采弟兄真叠玉，赤宵去路谁先。\n明朝便恐各风烟。\n江山如有恨，桃李自无言。", 
    "rhythmic": "临江仙"
  }, 
  {
    "author": "舒づ", 
    "content": "紫雾香浓，岁华风转花随辇。\n洞天云暖。\n一片笙歌远。\n水殿龙舟，忆侍瑶池宴。\n闲庭院。\n梦回春半。\n雪鬓无人见。", 
    "rhythmic": "点绛唇"
  }, 
  {
    "author": "舒づ", 
    "content": "云断长空叶落秋。\n寒江烟浪静，月随舟。\n西风偏解送离愁。\n声声南去雁，下汀洲。\n无奈多情去复留。\n骊歌齐唱罢，泪争流。", 
    "rhythmic": "散天花"
  }, 
  {
    "author": "舒づ", 
    "content": "露芽初破云腴细。\n玉纤纤亲试。\n香雪透金瓶，无限仙风，月下人微醉。\n相如消渴无佳思。\n了知君此意。\n不信老卢郎，花底春寒，赢得空无睡。", 
    "rhythmic": "醉花阴"
  }, 
  {
    "author": "舒づ", 
    "content": "月幌风帘香一阵。\n正千山雪尽。\n冷对酒尊傍，无语含情，别是江南信。\n寿阳妆罢人微困。\n更玉钗斜衬。\n拟插一枝归，只恐风流，羞上潘郎鬓。", 
    "rhythmic": "醉花阴"
  }, 
  {
    "author": "舒づ", 
    "content": "芙蓉落尽天涵水。\n日暮沧波起。\n背飞双燕帖云寒。\n独向小楼东畔、倚阑看。\n浮生只合尊前老。\n雪满长安道。\n故人早晚上高台。\n赠我江南春色、一枝梅。", 
    "rhythmic": "虞美人"
  }, 
  {
    "author": "舒づ", 
    "content": "酒边陡觉罗衣暖。\n独倚黄昏看。\n寒鸦两两下楼东。\n著处暗云垂地、一重重。\n红炉欢坐谁能醉。\n多少看花意。\n谢娘也拟春风。\n便道无端柳絮、逼帘栊。", 
    "rhythmic": "虞美人"
  }, 
  {
    "author": "舒づ", 
    "content": "重帘小阁香云暖。\n黛拂梳妆浅。\n玉箫一曲杜韦娘。\n谁是苏州刺史、断人肠。\n醉归旋拨红炉火。\n却倚屏山坐。\n银缸明灭月横斜。\n还是画楼角送、小梅花。", 
    "rhythmic": "虞美人"
  }, 
  {
    "author": "舒づ", 
    "content": "一池秋水疏星动，寒影横斜。\n满坐风花。\n红烛纷纷透绛纱。\n江湖散诞扁舟里，到处如家。", 
    "rhythmic": "丑奴儿・采桑子"
  }, 
  {
    "author": "舒づ", 
    "content": "正是看花天气。\n为春一醉。\n醉来却不带花归，诮不解、看花意。\n试问此花明媚。", 
    "rhythmic": "一落索"
  }, 
  {
    "author": "舒づ", 
    "content": "叶底枝头红小。\n天然窈窕。\n後园桃李谩成蹊，问占得、春多少。\n不管雪消霜晓。", 
    "rhythmic": "一落索"
  }, 
  {
    "author": "舒づ", 
    "content": "寒日穿帘，澄江凭槛，练光浮动馀霞。\n蓼汀芦岸，黄叶衬孤花。\n天外征帆隐隐，残云共、流水无涯。\n登临处，琼枝潋滟，风帽醉斜。\n丰年，时节好，玉香田舍，酒满渔家。\n算浮世劳生，事事输他。\n便恁从今酩酊，休更问、白雪笼纱。\n还须仗，神仙妙手，传向画图夸。", 
    "rhythmic": "满庭芳"
  }, 
  {
    "author": "舒づ", 
    "content": "红叶飘零，寒烟疏淡，楼台半在云间。\n望中风景，图画也应难。\n又是重阳过了，东篱下、黄菊阑珊。\n陶潜病，风流载酒，秋意与人闲。\n霞冠。\n倒处，瑶台唱罢，如梦中还。\n但醉里赢得，满眼青山。\n华发看看满也，留不住、当日朱颜。\n平生事，从头话了，独自却凭栏。", 
    "rhythmic": "满庭芳"
  }, 
  {
    "author": "舒づ", 
    "content": "阊阖天门，芙蓉春殿，几年目断鸡翘。\n短蓬秋鬓，端幸倚琼瑶。\n南圃花边小院，西湖畔、云低双桥。\n归时节，红香露冷，月影上芭蕉。\n明朝。\n那可望，旗亭烟草，柳渡寒潮。\n但万户千门，恨客歌樵。\n戏彩光浮衮绣，听鸣珂、响逼云宵。\n应回首，绮裘醉客，还是独吹箫。", 
    "rhythmic": "满庭芳"
  }, 
  {
    "author": "舒づ", 
    "content": "池台小雨乾，门巷香轮少。\n谁把青钱衬落红，满地无人扫。\n何时斗草归，几度寻花了。\n留得佳人莲步痕，宫样鞋儿小。", 
    "rhythmic": "卜算子"
  }, 
  {
    "author": "舒づ", 
    "content": "三年江上风吹泪。\n夭桃艳杏无春意。\n今日欲开眉。\n那堪更别离。\n莫折长亭柳。\n折尽愁依旧。\n只有醉如狂。\n人生空断肠。", 
    "rhythmic": "菩萨蛮"
  }, 
  {
    "author": "舒づ", 
    "content": "柳桥花坞南城陌。\n朱颜绿发长安路。\n雨後小池台。\n寻常载酒来。\n马头今日路。\n却望城西去。\n斜日下汀洲。\n断云和泪流。", 
    "rhythmic": "菩萨蛮"
  }, 
  {
    "author": "舒づ", 
    "content": "画船槌鼓催君去。\n高楼把酒留君住。\n去住若为情。\n西江潮欲平。\n江潮容易得。\n只是人南北。\n今日此尊空。\n知君何日同。", 
    "rhythmic": "菩萨蛮"
  }, 
  {
    "author": "舒づ", 
    "content": "画檐细雨偏红烛。\n疏星冷落排寒玉。\n赌得碧云篇。\n金波更涉船。\n樽前当日客。\n行色垂杨陌。\n天阔水悠悠。\n含情独倚楼。", 
    "rhythmic": "菩萨蛮"
  }, 
  {
    "author": "舒づ", 
    "content": "杜鹃啼破江南月。\n香风扑面吹红雪。\n赋就缕金笺。\n黄昏醉上船。\n年华爽短鬓。\n事往情何尽。\n明日各天涯。\n来春空好花。", 
    "rhythmic": "菩萨蛮"
  }, 
  {
    "author": "舒づ", 
    "content": "朱帘乍卷层烟起。\n露华深浅初疑洗。\n困倚玉阑风。\n绮罗知几重。\n向人如有意。\n不醉何时醉。\n便得一枝红。\n犹胜两鬓空。", 
    "rhythmic": "菩萨蛮"
  }, 
  {
    "author": "舒づ", 
    "content": "小池山额垂螺碧。\n绿红香里眠。\n波面翠云开。\n仙槎天上来。\n吹将红日落。\n懊恼严城角。\n风月此时情。\n知君华发生。", 
    "rhythmic": "菩萨蛮"
  }, 
  {
    "author": "舒づ", 
    "content": "一回别後一回老。\n别离易得相逢少。\n莫问故园花。\n长安君是家。\n短亭秋日晚。\n草色随人远。\n欲醉又还醒。\n江楼暮角声。", 
    "rhythmic": "菩萨蛮"
  }, 
  {
    "author": "舒づ", 
    "content": "樽前休话人生事。\n人生只合樽前醉。\n金盏大如船。\n江城风雪天。\n绮窗灯自语。\n一夜芭蕉雨。\n玉漏为谁长。\n枕衾残酒香。", 
    "rhythmic": "菩萨蛮"
  }, 
  {
    "author": "舒づ", 
    "content": "楼前流水西江道。\n江头水落芙蓉老。\n画鼓叠凉波。\n凭栏颦翠娥。\n当年金马客。\n青鬓芦花色。\n把酒感秋蓬。\n骊歌半醉中。", 
    "rhythmic": "菩萨蛮"
  }, 
  {
    "author": "舒づ", 
    "content": "绮栊深闭桃园曲。\n刘郎老向花间宿。\n笑脸抹流霞。\n心知是小琶。\n纤纤垂素玉。\n掠鬓春云绿。\n弹了醉思仙。\n小窗红日偏。", 
    "rhythmic": "菩萨蛮"
  }, 
  {
    "author": "舒づ", 
    "content": "真珠酒滴琵琶送。\n行云旧识巫山梦。\n空得醉中归。\n老来心事非。\n江梅含日暖。\n照水花枝短。\n密叶似商量。\n向人春意长。", 
    "rhythmic": "菩萨蛮"
  }, 
  {
    "author": "舒づ", 
    "content": "小亭露厌风枝动。\n鹊炉火冷金瓶冻。\n悄悄对西窗。\n瘦知罗带长。\n欲眠思酒。\n坐听寒更久。\n无赖是青灯。\n开花故故明。", 
    "rhythmic": "菩萨蛮"
  }, 
  {
    "author": "舒づ", 
    "content": "流年又见风沙送。\n钧天回首清都梦。\n塞雁几时归。\n镜中双鬓非。\n绿袍同冷暖。\n谁道交情短。\n愁斛若为量。\n还随一线长。", 
    "rhythmic": "菩萨蛮"
  }, 
  {
    "author": "舒づ", 
    "content": "白苹洲渚垂杨岸。\n藕花未放青蒲短。\n斜日画船归。\n背人双鹭飞。\n醉眠金马客。\n不道风尘隔。\n红影上窗纱。\n小庭空落花。", 
    "rhythmic": "菩萨蛮"
  }, 
  {
    "author": "舒づ", 
    "content": "金船满引人微醉。\n红绡笼烛崔归骑。\n香泛雪盈杯。\n云龙疑梦回。\n不辞风满腋。\n旧是仙家客。\n坐得夜无眠。\n南窗衾枕寒。", 
    "rhythmic": "菩萨蛮"
  }, 
  {
    "author": "舒づ", 
    "content": "江梅未放枝头结。\n江楼已见山头雪。\n待得此花开。\n知君来不来。\n风帆双画。\n小雨随行色。\n空得郁金裙。\n酒痕和泪痕。", 
    "rhythmic": "菩萨蛮"
  }, 
  {
    "author": "舒づ", 
    "content": "香波绿暖浮鹦鹉。\n黄金捍拨么弦语。\n小雨落梧桐。\n帘栊残烛红。\n人生闲亦好。\n双鬓催人老。\n莫惜醉中归。\n醒来思醉时。", 
    "rhythmic": "菩萨蛮"
  }, 
  {
    "author": "舒づ", 
    "content": "绿窗酒醒春如梦。\n小池犹见红云动。\n露湿井干桐。\n翠阴生细风。\n雨过芳塘净。\n清昼闲中永。\n门外立双旌。\n隔花闻笑声。", 
    "rhythmic": "菩萨蛮"
  }, 
  {
    "author": "舒づ", 
    "content": "忆曾把酒赏红翠。\n舞腰柳弱歌声细。\n纵马杏园西。\n归来香满衣。\n宝车空犊驻。\n事逐孤鸿去。\n搔首立江干。\n春萝挂暮山。", 
    "rhythmic": "菩萨蛮"
  }, 
  {
    "author": "舒づ", 
    "content": "雪後江城红日晚。\n暖入香梢，渐觉玲珑满。\n仿佛临风妆半面。\n冰帘斜卷谁庭院。\n折向樽前君细看。\n便是江南，寄我人还远。\n手把此枝多少怨。\n小楼横笛吹肠断。", 
    "rhythmic": "蝶恋花"
  }, 
  {
    "author": "舒づ", 
    "content": "深炷熏炉扃小院。\n手拈黄花，尚觉金犹浅。\n回首画堂双语燕。\n无情渐渐看人远。\n相见争如初不见。\n短鬓潘郎，斗觉年华换。\n最是西风吹不断。\n心头往事歌中怨。", 
    "rhythmic": "蝶恋花"
  }, 
  {
    "author": "舒づ", 
    "content": "眉山敛额。\n往事追思空手拍。\n雁字频飞。\n生怕人来说著伊。\n闲抛绣履。\n愁香衾浑不起。\n莫似扬州。\n只作寻常薄休。", 
    "rhythmic": "减字木兰花"
  }, 
  {
    "author": "舒づ", 
    "content": "碎红如绣。\n摇曳东风垂彩绶。\n拟倩柔条。\n约住佳人细柳腰。\n蜀江春绿。\n争似枝头能结束。\n纤手攀时。\n欲绾同心寄与谁。", 
    "rhythmic": "减字木兰花"
  }, 
  {
    "author": "舒づ", 
    "content": "十二阑干褰画箔。\n取次穿花成小酌。\n彩鸾舞罢凤孤飞，回首东风空院落。\n杳杳桃源仙路邈。", 
    "rhythmic": "木兰花"
  }, 
  {
    "author": "舒づ", 
    "content": "金丝络马青钱路。\n笑指玉皇香案去。\n点衣柳陌堕残红，拂面风桥吹细雨。\n晓钗压鬓头慵举。", 
    "rhythmic": "木兰花"
  }, 
  {
    "author": "舒づ", 
    "content": "琉璃一片春湖面。\n画舫游人帘外见。\n水边风嫩柳低眠，花底雨乾莺细啭。\n秋千寂寂垂杨岸。\n芳草绿随人渐远。", 
    "rhythmic": "木兰花"
  }, 
  {
    "author": "舒づ", 
    "content": "燕外青楼已禁烟。\n小寒犹自薄胜绵。\n画桥红日下秋千。\n惟有樽前芳意在，应须沈醉倒花前。\n绿窗还是五更天。", 
    "rhythmic": "浣溪沙"
  }, 
  {
    "author": "舒づ", 
    "content": "金缕歌残红烛稀。\n梁州舞罢小鬟垂。\n酒醒还是独归时。\n画栋日高来语燕，绮窗风暖度游丝。\n几多落叶上青枝。", 
    "rhythmic": "浣溪沙"
  }, 
  {
    "author": "舒づ", 
    "content": "黑白纷纷小战争。\n几人心手斗纵横。\n谁知胜处本无情。\n谢傅老来思别墅，杜郎闲去忆鏖兵。\n何妨谈笑下辽城。", 
    "rhythmic": "浣溪沙"
  }, 
  {
    "author": "舒づ", 
    "content": "雨洗秋空斜日红。\n青葱瑶辔玉玲珑。\n好风吹起□江东。\n且尽红裙歌一曲，莫辞白酒饮千锺。\n人生半在别离中。", 
    "rhythmic": "浣溪沙"
  }, 
  {
    "author": "舒づ", 
    "content": "白鹭飞飞点碧塘。\n雨荷风卷绿罗裳。\n管弦竟奏杂鱼榔。\n游女谩能歌白，使君不学野鸳鸯。\n桃花空解误刘郎。", 
    "rhythmic": "浣溪沙"
  }, 
  {
    "author": "舒づ", 
    "content": "教来歌舞，接成桃李。\n尽是使君指似。\n如今装就满城春，忍便拥、双旌归去。\n莺心巧啭，花心争吐。\n无计可留君住。\n两堤芳草一江云，早晚是、西楼望处。", 
    "rhythmic": "鹊桥仙"
  }, 
  {
    "author": "舒づ", 
    "content": "疏英乍蕾馀寒浅。\n蹋枝小鹊娇犹颤。\n谩炷水沈香。\n帘波不是湘。\n清愁支酒力。\n畏听江城笛。\n恁忍说华年。\n垂垂欲暮天。", 
    "rhythmic": "菩萨蛮"
  }, 
  {
    "author": "舒づ", 
    "content": "箫鼓却微寒，犹是芳菲时节。\n分付塞鸿归後，剩一钩寒月。\n双垂锦幄谢残枝，馀香恋衣结。\n又被鸟声呼醒，似征鞍催发。", 
    "rhythmic": "好事近"
  }, 
  {
    "author": "舒づ", 
    "content": "", 
    "rhythmic": "失调名"
  }, 
  {
    "author": "范祖禹", 
    "content": "思齐文母，盛烈对皇天。\n演宝祚千年。\n卿云复旦治功全。\n厌人世登仙。\n龙舆忽掩三川。\n彩仗属车旋。", 
    "rhythmic": "导引"
  }, 
  {
    "author": "范祖禹", 
    "content": "太平功。\n拥佑帝尧聪。\n歌九德，偃五戎。\n寰海被祥风。\n车书万里文轨同。\n自南北西东。\n耕田凿井，戏垂髫华发，跻仁寿域变时雍。\n大明方天中。\n弃养东朝苦匆匆。\n玉座如存，永隔慈容。\n恨难穷。\n崇庆空。\n飙轮仙驭无踪。\n超宇宙，驾云龙。\n翟掩轩宫。\n柏城王气长郁葱。\n温洛照寒崧。\n光灵在上，徽音流千古，昭如日月丽层穹。\n太任家邦隆。\n彤史青编永垂鸿。", 
    "rhythmic": "六州"
  }, 
  {
    "author": "范祖禹", 
    "content": "转招摇。\n厚陵回望，双阙起。\n晓日丽谯。\n金爵上干霄。\n风雨阕，夜宫闭，不重朝。\n奉鸾镳渐遥。\n玉京知何处，飞英衔恤，乱絮缠悲，春路迢迢。\n缥缈哀音，发龙笳凤箫。\n光景同，惨淡度岩邑，指河桥。\n马萧萧。\n络绎星轺。\n拂天容卫，江海上寒潮。\n万国魂销。\n追昔御东朝。\n开钿扇，垂珠箔，侍貂。\n宝香烧。\n散飘。\n开仁寿域，神孙高拱，渤，玉烛方调。", 
    "rhythmic": "十二时・忆少年"
  }, 
  {
    "author": "范祖禹", 
    "content": "驾玉龙。\n设初虞祭终。\n前旌举，天回洛水，路转崧峰。\n瞻寥廓，烟霏冲融。\n无踪。\n震地鼓吹悲雄。\n谁何羽卫重。\n拂云旗帜眩青红。\n来渐东。\n清尘洒道，修职百神恭。\n回首苍茫醅雾雨吹风。\n掩泉宫。\n□□□□□□□□□寰畿入，山川改容。\n鼓钟临近次，千官望拜，涕泪衡从。\n人如堵，晨光葱茏。\n阙穹隆。\n驰道禁水相通。\n当年游幸空。\n皇仪事毕泣重瞳。\n哀未穷。", 
    "rhythmic": "虞神歌"
  }, 
  {
    "author": "范祖禹", 
    "content": "延和幄座，临御九年中。\n往事已成空。\n皇基固覆盂四海，本自太任功。\n九虞初毕下西宫。", 
    "rhythmic": "导引"
  }, 
  {
    "author": "孔平仲", 
    "content": "春风湖外。\n红杏花初退。\n孤馆静，愁肠碎。\n泪馀痕在枕，别久香销带。\n新睡起。\n小园戏蝶飞成对。\n惆怅人谁会。\n随处聊倾盖。\n情暂遣，心何在。\n锦书消息断，玉漏花阴改。\n迟日暮，仙山杳杳空云海。", 
    "rhythmic": "千秋岁"
  }, 
  {
    "author": "了元", 
    "content": "鳞甲何多，羽毛无数，悟来佛性皆同。\n世人何事，刚爱口头浓。\n痛把群生割剖，刀头转、鲜血飞红。\n□□□，零炮碎炙，不忍见渠侬。\n喉咙。\n才咽罢，龙肝凤髓，毕竟无踪。\n谩赢得、生前夭寿多凶。\n奉劝世人省悟，休恣意、激恼阎翁。\n轮回转，本来面目，改换片时中。", 
    "rhythmic": "满庭芳"
  }, 
  {
    "author": "太尉夫人", 
    "content": "柳烟霁色方春。\n花露逼金茎。\n秋千院落，海棠渐老，才过清明。", 
    "rhythmic": "极相思令・极相思"
  }, 
  {
    "author": "郭祥正", 
    "content": "冷冷潺潺。\n寒泉。\n泻云间。\n如弹。\n醉翁洗心逃区寰。\n自期猿鹤俱闲。\n情未阑。\n日暮造深原。\n异芳谁与搴。\n忘还。\n琼楼玉阙，归去何年。\n遗风馀思，犹有猿吟鹤怨。\n花落溪边。\n萧然。\n莺语林中清圆。\n空山。\n春又残。\n客怀文章仙。", 
    "rhythmic": "醉翁操"
  }, 
  {
    "author": "董", 
    "content": "", 
    "rhythmic": "望江南・忆江南"
  }, 
  {
    "author": "董", 
    "content": "", 
    "rhythmic": "望江南・忆江南"
  }, 
  {
    "author": "丁仙现", 
    "content": "融和又报。\n乍瑞霭霁色，皇州春早。\n翠竞飞，玉勒争驰都门道。\n鳌山彩结蓬莱岛。\n向晚色、双龙衔照。\n绛绡楼上，彤芝盖底，仰瞻天表。\n缥缈。\n风传帝乐，庆三殿共赏，群仙同到。\n迤逦御香，飘满人间闻嬉笑。\n须臾一点星球小。", 
    "rhythmic": "绛都春"
  }, 
  {
    "author": "刘泾", 
    "content": "凭谁妙笔。\n横扫素缣三百尺。\n天下应无。\n此是钱塘湖上图。\n一般奇绝。\n云淡天高秋夜月。\n费尽丹青。\n只这些儿画不成。", 
    "rhythmic": "减字木兰花"
  }, 
  {
    "author": "刘泾", 
    "content": "泛水新荷，舞风轻燕，园林夏日初长。\n庭树阴浓，雏莺学弄新簧。\n小桥飞如横塘。\n跨青苹、绿藻幽香。\n朱阑斜倚，霜纨未摇，衣袂先凉。\n歌欢稀遇，怨别多同，路遥水远，烟淡梅黄。\n轻衫短帽，相携洞府流觞。\n况有红妆。\n醉归来、宝蜡成行。", 
    "rhythmic": "夏初临"
  }, 
  {
    "author": "黄裳", 
    "content": "人烟一簇。\n正寄演，客飞升，翠微麓。\n楼阁参差，下瞰水天红绿。\n腰间剑去人安在，记千年、寸阴何速。\n山趋三岸，潭吞二水，岁丰人足。\n是处有、雕阑送目。\n更无限笙歌，芳酝初熟。\n休诧滕王看处，落霞孤鹜。\n雨中尤爱烟波上，见渔舟、来去相逐。\n数声歌向芦花，还疑是湘灵曲。", 
    "rhythmic": "桂枝香"
  }, 
  {
    "author": "黄裳", 
    "content": "插云翠壁。\n为送目，入遥空，见山色。\n金鼎丹成去也，晋朝高客。\n百花岩下遗孙在，赋何人、离尘风骨。\n翠微缘近，希夷志远，洞天踪迹。\n近剑有、为龙信息。\n怪潭上灵光，雷电相击。\n尤好风波乍霁，鹭汀斜日。\n倚栏白尽行人鬓，但沈沈、群岫凝碧。\n利名休事蝇头，飞送君南北。", 
    "rhythmic": "桂枝香"
  }, 
  {
    "author": "黄裳", 
    "content": "落日衔山，行云载雨俄鸣。\n一顷新荷，坐间疑是秋声。\n烟波醉客，见快哉、风恼娉婷。\n香和清点，为人吹在衣襟。\n珠佩欢言，放船且向前汀。\n绿伞红幢，自从天汉相迎。", 
    "rhythmic": "新荷叶"
  }, 
  {
    "author": "黄裳", 
    "content": "多幸春来云雨少。\n且教月与花相照。\n清色真香庭院悄。\n前事杳。\n还嗟此景何时了。\n莫道难逢开口笑。\n夜游须趁人年少。\n光泛雕栏寒料峭。\n迂步绕。\n不劳秉烛壶天晓。", 
    "rhythmic": "渔家傲"
  }
]
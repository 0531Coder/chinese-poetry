[
  {
    "author": "石孝友", 
    "content": "树槎牙。\n冰交加。\n冷艳疏疏瘦影斜。\n几枝梅花放。\n天一涯。\n语三叉。\n已是情多怨物华。\n那堪更忆家。", 
    "rhythmic": "长相思"
  }, 
  {
    "author": "石孝友", 
    "content": "困无力。\n几度偎人，翠颦红湿。\n低低问、几时麽，道不远、三五日。", 
    "rhythmic": "品令"
  }, 
  {
    "author": "石孝友", 
    "content": "霁景澄秋，晚风吹尽朝来雨。\n夕阳烟树。\n万里山光暮。\n一带长川，自在流今古。\n人何处。\n月波横素。\n冷浸蒹葭浦。", 
    "rhythmic": "点绛唇"
  }, 
  {
    "author": "石孝友", 
    "content": "缓解罗裳，十分鸳履低腰素。\n冰香微度。\n一罅殷红露。\n风折芳莲，影落盆池去。\n多羞处。\n怕人偷觑。\n粉面频回顾。", 
    "rhythmic": "点绛唇"
  }, 
  {
    "author": "石孝友", 
    "content": "著意栽银，砌成叶叶莲花舫。\n醉霞摇荡。\n恰似凌波样。\n自笑平生，鲸吸洪波量。\n孤心赏。\n不如深幌。\n一搦酬千想。", 
    "rhythmic": "点绛唇"
  }, 
  {
    "author": "石孝友", 
    "content": "杨柳腰枝，春来尚怯铢衣重。\n眼波偷送。\n笑把花枝弄。\n雨帐云屏，一枕高唐梦。\n春情动。\n人娇纵。\n困钗横凤。", 
    "rhythmic": "点绛唇"
  }, 
  {
    "author": "石孝友", 
    "content": "醉倚危墙，望中归思生天际。\n山腰渚尾。\n几簇渔樵市。\n帆落西风，一段芦花水。\n八千里。\n锦书欲寄。\n新雁曾来未。", 
    "rhythmic": "点绛唇"
  }, 
  {
    "author": "石孝友", 
    "content": "日薄风迟，柳眠无力花枝妥。\n燕楼空锁。\n好梦谁惊破。\n寒食清明，又等闲都过。\n愁无那。\n泪珠频堕。\n洒尽相思颗。", 
    "rhythmic": "点绛唇"
  }, 
  {
    "author": "石孝友", 
    "content": "小桃破尽风前萼。\n草草年华闲过却。\n十分清瘦有谁知，一点相思无处著。\n书凭雁字应难托。", 
    "rhythmic": "玉楼春"
  }, 
  {
    "author": "石孝友", 
    "content": "春生泽国芳菲早。\n楼外墙阴闻语笑。\n东君著意到西园，点破施朱浑未了。\n楚云暮合吴天杳。", 
    "rhythmic": "玉楼春"
  }, 
  {
    "author": "石孝友", 
    "content": "风光澹沲云容粹。\n点染园林添况味。\n花间照夜簇红纱，柳外踏青摇彩旆。\n芳时不分空憔悴。", 
    "rhythmic": "玉楼春"
  }, 
  {
    "author": "石孝友", 
    "content": "扁舟破浪鸣双橹。\n岁晚客心分万绪。\n香红漠漠落梅村，愁碧萋萋芳草渡。\n汉皋失诚相误。", 
    "rhythmic": "玉楼春"
  }, 
  {
    "author": "石孝友", 
    "content": "井花暖处新阳动。\n节物撩人添倥偬。\n寒齑冰齿晕轻澌，败絮粟肌悭短梦。\n文章彻了成何用。", 
    "rhythmic": "玉楼春"
  }, 
  {
    "author": "石孝友", 
    "content": "汉皇受禅新尧统。\n沼跃潜鱼仪舞凤。\n五云色备观台书，万世功成贤相用。\n江湖襟带蛮荆控。", 
    "rhythmic": "玉楼春"
  }, 
  {
    "author": "石孝友", 
    "content": "一阳不受群阴壅。\n残历行间冬破仲。\n云低吹白腊寒浓，梅小绽红春意重。\n湖山千里勤飞控。", 
    "rhythmic": "玉楼春"
  }, 
  {
    "author": "石孝友", 
    "content": "黄锺应律扶炎统。\n舜日迎长佳节用。\n娟娟芳意著花梢，盎盎暖香浮酒瓮。\n寿觞唤取纤纤捧。", 
    "rhythmic": "玉楼春"
  }, 
  {
    "author": "石孝友", 
    "content": "台门瑞霭光阳动。\n人语鼓声沈汹汹。\n观风堂迥暗香飘，卷雨楼前寒翠拥。\n锋车促入承天宠。", 
    "rhythmic": "玉楼春"
  }, 
  {
    "author": "石孝友", 
    "content": "回望玉楼金阙。\n正水遮山隔。\n风儿又起，雨儿又煞，好愁人天色。\n两岸荻花枫叶。", 
    "rhythmic": "西地锦"
  }, 
  {
    "author": "石孝友", 
    "content": "乱山叠叠水泠泠。\n南北短长亭。\n客路如天杳杳，归心能地宁宁。", 
    "rhythmic": "朝中措"
  }, 
  {
    "author": "石孝友", 
    "content": "烛花吹尽篆烟青。\n长波拍枕鸣。\n西风吹断雁鸿声。\n离人梦暗惊。\n乡思动，旅愁生。\n谁知此夜情。\n乱山重叠拥孤城。\n空江月自明。", 
    "rhythmic": "阮郎归"
  }, 
  {
    "author": "石孝友", 
    "content": "雁阵惊寒，故唤起、离愁万斛。\n因追念、镜鸾易破，凤弦难续。\n诗句已凭红叶去，梦魂未断黄粱熟。\n叹浪萍、风梗又天涯，成幽独。\n归来引，相思曲。\n尘满把，泪盈掬。\n对长天远水，落霞孤骛。\n立尽西风无好意，遥山也学双眉蹙。\n恨草根、不逐鬓根摧，秋更绿。", 
    "rhythmic": "满江红"
  }, 
  {
    "author": "石孝友", 
    "content": "好恨这风儿。\n催俺分离。\n船儿吹得去如飞。\n因甚眉儿吹不展，叵耐风儿。\n不是这船儿。\n载起相思。\n船儿若念我孤。\n载取人人篷底睡，感谢风儿。", 
    "rhythmic": "浪淘沙"
  }, 
  {
    "author": "石孝友", 
    "content": "花前月下，好景良辰，厮守日许多时。\n正美之间，何事便有轻离。\n无端珠泪暗簌，染征衫、点点红滋。\n最苦是、□殷勤密约，做造相思。\n咿哑橹声离岸，魂断处，高城隐隐天涯。\n万水千山，一去定失花期。", 
    "rhythmic": "胜胜慢・声声慢"
  }, 
  {
    "author": "石孝友", 
    "content": "秦楼月。\n秦娥本是秦宫客。\n秦宫客。\n梦云风韵，借仙标格。\n相从无计不如休，如今去也空相忆。\n空相忆。\n尊前欢笑，梦中寻觅。", 
    "rhythmic": "忆秦娥"
  }, 
  {
    "author": "石孝友", 
    "content": "酒浓花艳秋波滑。\n舞馀腰素花枝活。\n相见又还休。\n不禁归去愁。\n醉衾成独拥。\n月冷知霜重。\n早是梦难成。\n梅花肠断声。", 
    "rhythmic": "菩萨蛮"
  }, 
  {
    "author": "石孝友", 
    "content": "雪香白尽江南陇。\n暖风绿到池塘梦。\n叠影上檐明。\n夜潮春水生。\n踏青何处去。\n杨柳桥边路。\n不见浣花人。\n汀洲空白苹。", 
    "rhythmic": "菩萨蛮"
  }, 
  {
    "author": "石孝友", 
    "content": "花销玉瘦斜平薄。\n舞衣宽尽腰如削。\n困甚不胜娇。\n乌云横鬓翘。\n双蛾颦浅黛。\n鸾镜愁空对。\n罗袖晚香寒。\n泪珠和粉弹。", 
    "rhythmic": "菩萨蛮"
  }, 
  {
    "author": "石孝友", 
    "content": "我已多情，更撞著、多情底你。\n把一心、十分向你。\n尽他们，劣心肠、偏有你。\n共你。\n风了人、只为个你。\n宿世冤家，百忙里、方知你。\n没前程、阿谁似你。\n坏却才名，到如今、都因你。", 
    "rhythmic": "惜奴娇"
  }, 
  {
    "author": "石孝友", 
    "content": "合下相逢，算鬼病、须沾惹。\n闲深里、做场话霸。\n负我看承，枉驼我、许多时价。\n冤家。\n你教我、如何割舍。\n苦苦孜孜，独自个、空嗟呀。\n使心肠、捉他不下。\n你试思量，亮从前、说风话。", 
    "rhythmic": "惜奴娇"
  }, 
  {
    "author": "石孝友", 
    "content": "青青杨柳水边桥。\n水迢迢。\n柳摇摇。\n缓引离觞，频驻木兰桡。\n我是行人君是客，俱有恨，总无聊。\n冰澌波暖数琼瑶。\n舞情飙。\n拂春潮。", 
    "rhythmic": "江城子"
  }, 
  {
    "author": "石孝友", 
    "content": "相逢执手也踟蹰。\n立斯须。\n话区区。\n借问来时，曾见那人无。\n忍泪啼痕香不减，虽少别，忍轻辜。\n霜风摇落岁将徂。\n景凋疏。\n恨萦纡。", 
    "rhythmic": "江城子"
  }, 
  {
    "author": "石孝友", 
    "content": "照水粉梅开尽。\n春残峭寒犹甚。\n秋气著人衣，斗帐玉儿生晕。\n那更。\n那更。\n帘外月斜风横。", 
    "rhythmic": "如梦令"
  }, 
  {
    "author": "石孝友", 
    "content": "风猎乱香如扫。\n又是粉梅开了。\n庭户锁残寒，梦断池塘春草。\n情悄。\n情悄。\n帘外数声啼鸟。", 
    "rhythmic": "如梦令"
  }, 
  {
    "author": "石孝友", 
    "content": "折寄陇头春信。\n香浅绿柔红嫩。\n插向鬓云边，添得几多风韵。\n但问。\n但问。\n管与玉容相称。", 
    "rhythmic": "如梦令"
  }, 
  {
    "author": "石孝友", 
    "content": "有件遮，算好事、大家都知。\n被新冤家矍索後，没别底，似别底也难为。", 
    "rhythmic": "亭前柳"
  }, 
  {
    "author": "石孝友", 
    "content": "幸自得人情，只是有些脾鳖。\n引杀俺时直甚，损我儿阴德。\n情知守定没乾休，乾休冤俺急。\n今夜这回除是，有翅儿飞得。", 
    "rhythmic": "好事近"
  }, 
  {
    "author": "石孝友", 
    "content": "昨日特承传诲。\n欲相见、奈何无计。\n这场烦恼捻著嚎，晓夜价、求天祝地。\n教俺两下不存济。", 
    "rhythmic": "夜行船"
  }, 
  {
    "author": "石孝友", 
    "content": "漏水迢迢清夜。\n露华浓、洞房寒乍。\n愁人早是不成眠，奈无端、月窥窗罅。\n心心念念都绿那。", 
    "rhythmic": "夜行船"
  }, 
  {
    "author": "石孝友", 
    "content": "相对盈盈一水。\n多声价、开名得字。\n刚能见也还抛弃。\n负了万红千翠。\n留无计。\n来无计。\n□□□、成何况味。", 
    "rhythmic": "茶瓶儿"
  }, 
  {
    "author": "石孝友", 
    "content": "拽尽风流露布，筑成烦恼根基。\n早知恁地浅情时。\n枉了教人恁地。\n惜你十分就，把人一味禁持。\n这回断了更相思。\n比似人间没你。", 
    "rhythmic": "西江月"
  }, 
  {
    "author": "石孝友", 
    "content": "云龙双辅，匣龙双起，当年楚尾吴头。\n借月命卿，占星分使，来宽俗瘵君忧。\n绣指屈儒流。\n□暂辍北阙，小试南州。\n协奏熏风，霈为霖雨岁登秋。\n春工点缀芳柔。\n正梅凝笑脸，柳弄青眸。\n柏叶荐觞，椒花载颂，休辞秉烛嬉游。\n乃眷在宸旒。\n更德标银管，名覆金瓯。\n共看朝天露稳，归拜富民侯。", 
    "rhythmic": "望海潮"
  }, 
  {
    "author": "石孝友", 
    "content": "恼花风雨。\n断送春将暮。\n底死留春春不住。\n那更送春归去。\n今朝且赋归与。\n明年春满皇都。\n共泛桃花锦浪，与君同醉西湖。", 
    "rhythmic": "清平乐"
  }, 
  {
    "author": "石孝友", 
    "content": "天涯重九。\n独对黄花酒。\n醉拈黄花和泪嗅。\n忆得去年携手。\n去年同醉流霞。\n醉中折尽黄花。\n还是黄花时候，去年人在天涯。", 
    "rhythmic": "清平乐"
  }, 
  {
    "author": "石孝友", 
    "content": "见时怜惜。\n不见时思忆。\n花柳光阴都瞬息。\n□把光阴虚掷。\n才郎妾貌相当。\n有些似欠商量。\n看你憎模样，更须著我心肠。", 
    "rhythmic": "清平乐"
  }, 
  {
    "author": "石孝友", 
    "content": "醉红宿翠。\n髻乌云坠。\n管是夜来不得睡。\n那更今朝早起。\n春风满搦腰枝。\n阶前小立多时。\n恰恨一番雨过，想应湿透鞋儿。", 
    "rhythmic": "清平乐"
  }, 
  {
    "author": "石孝友", 
    "content": "山明水嫩。\n潇洒桐庐郡。\n极目风烟无限景。\n说也如何得尽。\n自怜俗状尘容。\n几年断梗飘蓬。\n借使严陵知道，祗应笑问东风。", 
    "rhythmic": "清平乐"
  }, 
  {
    "author": "石孝友", 
    "content": "霁光摇目。\n春入郊原绿。\n残雪压枝堆烂玉。\n时闻枝间蔌蔌。\n瘦藤细履平沙。\n醉中一任欹斜。\n落日数声啼鸟，香风满路梅花。", 
    "rhythmic": "清平乐"
  }, 
  {
    "author": "石孝友", 
    "content": "萍水相逢无定居。\n同在他乡，又问征途。\n离歌声里客心孤。\n花尽园林，水满江湖。\n烟树微茫带岸蒲。\n何处长沙，何处洪都。\n要知安稳到家无。\n千里征鸿，一纸来书。", 
    "rhythmic": "一翦梅"
  }, 
  {
    "author": "石孝友", 
    "content": "宿醉离愁慢髻鬟。\n绿残红豆忆前欢。\n锦江春水寄书难。\n红袖时笼金鸭暖，小楼吹彻玉笙寒。\n为谁和泪倚阑干。", 
    "rhythmic": "浣溪沙"
  }, 
  {
    "author": "石孝友", 
    "content": "柳岸梅溪春又生。\n风枝斜里雪枝横。\n空牵归兴惹离情。\n灰尽寸心犹自热，泪承双睫不能晴。\n梦云楼隔豫章城。", 
    "rhythmic": "浣溪沙"
  }, 
  {
    "author": "石孝友", 
    "content": "迎客西来送客行。\n堆堆历历短长亭。\n人残酒不能醒。\n烟染暮山浮紫翠，霜凋秋叶复丹青。\n凭谁图写入银屏。", 
    "rhythmic": "浣溪沙"
  }, 
  {
    "author": "石孝友", 
    "content": "几曲屏山数幅波。\n雁声斜带夕阳过。\n卸帆聊醉菊花坡。\n旅枕梦魂归路远，秋江风紧夜寒多。\n薄情还解忆人麽。", 
    "rhythmic": "浣溪沙"
  }, 
  {
    "author": "石孝友", 
    "content": "归不去。\n归去又还春暮。\n洞里小桃音信阻。\n几番风更雨。\n相伴竹筇芒履。\n穿尽松溪花坞。\n早是行人贪道路。\n声声闻杜宇。", 
    "rhythmic": "谒金门"
  }, 
  {
    "author": "石孝友", 
    "content": "云树直。\n雨歇半空犹湿。\n山影插尖高几尺。\n依依衔落日。\n远岸双飞。\n一水无情自碧。\n飒飒白苹风正急。\n断肠人独立。", 
    "rhythmic": "谒金门"
  }, 
  {
    "author": "石孝友", 
    "content": "春睡重。\n睡起烟销鸾凤。\n著雨柳绵吹易动。\n风帘花影弄。\n过雁空劳目送。\n纵有音书何用。\n有意相思无意共。\n不如休做梦。", 
    "rhythmic": "谒金门"
  }, 
  {
    "author": "石孝友", 
    "content": "风又雨。\n断送残春归去。\n人面桃花在何处。\n绿阴空满路。\n立马垂杨官渡。\n一寸柔肠万缕。\n回首碧云迷洞府。\n杜鹃啼日暮。", 
    "rhythmic": "谒金门"
  }, 
  {
    "author": "石孝友", 
    "content": "山雨绝。\n山重冷如冰雪。\n窗外芭蕉三两叶。\n影排窗上月。\n醉枕惊回蝴蝶。\n好梦无人共说。\n心事悠悠芳草歇。\n不眠听鼠啮。", 
    "rhythmic": "谒金门"
  }, 
  {
    "author": "石孝友", 
    "content": "清霜洗空阔，黍管吹秋灰。\n七馀翠，半月流素影徘徊。\n天遣蟠根仙李，世折一枝丹桂，积庆到云来。\n风骨峭冰玉，谈辩屑琼瑰。\n黄阁老，金闺彦，谪仙才。\n小分铜竹，遍洒雨露楚江隈。\n好把萧滩玉笥，变作嘉肴芳酒，为寿莫停杯。\n飞诏下霄汉，调鼎待盐梅。", 
    "rhythmic": "水调歌头"
  }, 
  {
    "author": "石孝友", 
    "content": "萧滩韵环佩，玉笥灿玲珑。\n仙原积庆，当日占梦兆维熊。\n学业肯先歆向，文焰已高白贺，飞步更蟾宫。\n秀色溢眉宇，雄辩倒心胸。\n作儿戏，为亲寿，捧霞锺。\n彩衣摇曳，光映怀橘堕双红。\n正好平分风月，且伴能言桃李，鲸吸海涛洪。\n行赴紫泥诏，归拜黑头公。", 
    "rhythmic": "水调歌头"
  }, 
  {
    "author": "石孝友", 
    "content": "男儿四方志，岂久困泥沙。\n束书匣剑，依旧旅食在京华。\n蹭蹬青云未遂，奔走红尘何计，敛袂且还家。\n草木渐黄落，风月正清嘉。\n友猿鹤，宅丘壑，乐生涯。\n几时雷雨，轰磕平地起龙蛇。\n尺可鞭夷狄，寸舌可盂社稷，无路踏云车。\n今古万千事，洒泪向黄花。", 
    "rhythmic": "水调歌头"
  }, 
  {
    "author": "石孝友", 
    "content": "美人在何许，相望正悠悠。\n云窗雾阖，遥想宛在海中洲。\n空对残云冷雨，何限重山叠水，一梦到无由。\n遗怨写红叶，薄幸记青楼。\n金乌掷，玉蟾缺，物华休。\n凤梧眢井，一夜风露各惊秋。\n唯有远山无赖，淡扫一眉晴绿，特地向人愁。\n敛袂且归去，回首谩迟留。", 
    "rhythmic": "水调歌头"
  }, 
  {
    "author": "石孝友", 
    "content": "高情邈云汉，长揖谢君侯。\n脱遗轩冕，簸弄泉石下清幽。\n心契匡庐猿鹤，泪染固陵松柏，一衲且蒙头。\n风月感平发，魂梦绕神州。\n漾一叶，横孤管，去来休。\n琵琶亭畔，正是风叶荻花秋。\n点检诗囊酒碗，抬贴舞歌扇，收尽两眉愁。\n回望碧云合，相伴赤松游。", 
    "rhythmic": "水调歌头"
  }, 
  {
    "author": "石孝友", 
    "content": "把杯莫唱阳关曲。\n行客去、居人恨局。\n屏山似展江如簇。\n不见尊前醉玉。\n鹃啼处、怨声裂竹。\n问後夜、兰舟那宿。", 
    "rhythmic": "杏花天"
  }, 
  {
    "author": "石孝友", 
    "content": "蚁酒浮明月，鲸波泛落星。\n春花秋叶几飘零。\n只有庐山君眼、向人青。\n明日非今日，长亭更短亭。\n不辞一饮尽双瓶。\n争奈秋风江口、酒初醒。", 
    "rhythmic": "南歌子"
  }, 
  {
    "author": "石孝友", 
    "content": "草色裙腰展，冰容水镜开。\n又还春事破寒来。\n一夜东风吹绽、後园梅。\n糯瓮香酿，熏炉续麝煤。\n休惊节物暗相催。\n赢取大家沈醉、探春杯。", 
    "rhythmic": "南歌子"
  }, 
  {
    "author": "石孝友", 
    "content": "凤髻斜分翠，鸳鞋小砑红。\n东君著意绮罗丛。\n最好一枝特地、怨春风。\n懊恨无情语，娇羞忍笑容。\n相看疑是梦魂中。\n怕逐飞云归去、断行踪。", 
    "rhythmic": "南歌子"
  }, 
  {
    "author": "石孝友", 
    "content": "畴昔飞鸾侣，而今断雁行。\n西风岭外下斜阳。\n无赖一钩新月、挂人肠。\n双泪沾襟袖，孤灯对客床。\n枕馀衾剩只残香。\n别得娇痴不睡、也思量。", 
    "rhythmic": "南歌子"
  }, 
  {
    "author": "石孝友", 
    "content": "春浅梅红小，山寒岚翠薄。\n斜风吹雨入帘幕。\n梦觉南楼呜咽、数声角。\n歌酒工夫懒，别离情绪恶。\n舞衫宽尽不堪著。\n若比那回相见、更消削。", 
    "rhythmic": "南歌子"
  }, 
  {
    "author": "石孝友", 
    "content": "乱絮飘晴雪，残花绣地衣。\n西园歌舞骤然稀。\n只有多情蝴蝶、作团飞。\n旧事深琴怨，新愁减带围。\n倚楼凝望更依依。\n怕见一天风雨、卷春归。", 
    "rhythmic": "南歌子"
  }, 
  {
    "author": "石孝友", 
    "content": "走去走来三百里，五日以为期。\n六日归时已是疑。\n应是望归时。\n鞭个马儿归去也，心急马行迟。", 
    "rhythmic": "武陵春"
  }, 
  {
    "author": "石孝友", 
    "content": "微雨洒芳尘，酝造可人春色。\n闻道梦云楼外，正小桃花发。\n殷勤留取最繁枝，樽前待闲折。\n准拟乱红深处，化一双蝴蝶。", 
    "rhythmic": "好事近"
  }, 
  {
    "author": "石孝友", 
    "content": "新荷小小。\n比目鱼儿翻翠藻。\n小小新荷。\n点破清光景趣多。\n青青半卷。\n一寸芳心浑未展。\n待得园时。\n罩定鸳鸯一对儿。", 
    "rhythmic": "减字木兰花"
  }, 
  {
    "author": "石孝友", 
    "content": "空阶雨过。\n细草摇摇光入座。\n斜日多情。\n恋恋幽窗故故明。\n沈吟无语。\n立遍梧桐庭下树。\n病叶先秋。\n零乱风前片段愁。", 
    "rhythmic": "减字木兰花"
  }, 
  {
    "author": "石孝友", 
    "content": "角声催晓。\n斗帐美人初梦觉。\n黛浅妆残。\n清瘦花枝不奈寒。\n匆匆睡起。\n冷落馀香栖翠被。\n何处阳台。\n雨散云收犹未来。", 
    "rhythmic": "减字木兰花"
  }, 
  {
    "author": "石孝友", 
    "content": "云髻盘鸦。\n眉山远翠，脸晕微霞。\n燕子泥香，鹅儿酒暖，曾见来那。\n秋光已著黄花。\n又恰恨、尊前见他。\n越样风流，恼人情意，真个冤家。", 
    "rhythmic": "柳梢青"
  }, 
  {
    "author": "石孝友", 
    "content": "潇湘雨打船篷。\n别离中。\n愁见拍天沧水、搅天风。\n留不住。\n终须去。", 
    "rhythmic": "乌夜啼"
  }, 
  {
    "author": "石孝友", 
    "content": "人好远，路能长。\n奈思量。\n更放晚来些小雨，做新凉。\n衰草低衬斜阳。", 
    "rhythmic": "愁倚阑・春光好"
  }, 
  {
    "author": "石孝友", 
    "content": "淮水阔，楚山长。\n恨难量。\n不道愁离人独夜，更天凉。\n佳节虚过重阳。", 
    "rhythmic": "愁倚阑・春光好"
  }, 
  {
    "author": "石孝友", 
    "content": "笔走龙蛇，词倾河汉，妙年德艺双成。\n帝庭敷奏，亲擢冠群英。\n龙首其谁不取，便直饶、勋业峥嵘。\n偏他甚，泼天来大，一个好声名。\n忆曾。\n瞻拜处，当年汝水，今日溢城。\n叹白首青衫，又造宾闳。\n谨贽诗文一卷，仗仙风、吹到蓬瀛。\n依归地，熏香摘艳，作个老门生。", 
    "rhythmic": "满庭芳"
  }, 
  {
    "author": "石孝友", 
    "content": "兰畹霜浓，柳溪冰咽，春光先到江梅。\n瘦枝疏萼，特地破寒开。\n钩引天涯旧恨，双眉锁、九曲回肠。\n空销黯，故园何在，风月浸长淮。\n当年，吟赏处，醉山颓倒，飞屑成堆。\n怎奈向而今，雨误云乖。\n万里难凭驿使，那堪对、别馆离杯。\n谁知道，洛阳诗老，还有梦魂来。", 
    "rhythmic": "满庭芳"
  }, 
  {
    "author": "石孝友", 
    "content": "瘦颊凝酥，残妆弄酒，相逢一笑东风。\n并肩携手，羞落可怜红。\n疑是回心院里，埋醉首、吐作芳丛。\n无端处，雄蜂雌蝶，相美两情通。\n一从。\n攀折後，汉皋失，铜雀春空。\n想桃叶桃根，此恨能同。\n多谢金銮旧客，收拾在、芸阁签中。\n还知否，窃香传粉，输与蠹书虫。", 
    "rhythmic": "满庭芳"
  }, 
  {
    "author": "石孝友", 
    "content": "修竹蓝，梅山耸翠，小小佳处西安。\n从来闻说，今日还来看。\n便好求田问舍，耳溪涧、目饱林峦。\n争知道，尘缘未了，无计与盘桓。\n小蛮。\n应念处，弦孤么凤，镜掩孤鸾。\n愁在见多情，素日闲闲。\n早晚扁舟两桨，惊翠枕、云风湍。\n从前去，殷勤细数，细数万重滩。", 
    "rhythmic": "满庭芳"
  }, 
  {
    "author": "石孝友", 
    "content": "吟鞭，欹醉帽。\n行尽关山古道。\n霜满地，水平田。\n雁儿声在天。\n北沙门，南浦岸。\n望得眼穿肠断。\n桐树巷，梦云楼。\n玉儿应也愁。", 
    "rhythmic": "更漏子"
  }, 
  {
    "author": "石孝友", 
    "content": "烛销红，窗送白。\n冷落一衾寒色。\n鸡唤起，马驰行。\n月昏衣上明。\n酒香唇，妆印臂。\n竟夜人人共睡。\n魂蝶乱，梦鸾孤。\n知他睡稳无。", 
    "rhythmic": "更漏子"
  }, 
  {
    "author": "石孝友", 
    "content": "阳关声里催行色。\n马惜离群人惜别。\n入怀风月记衔杯，迎步溪山供散策。\n阴飙断渡江吹白。", 
    "rhythmic": "木兰花・玉楼春"
  }, 
  {
    "author": "石孝友", 
    "content": "寻春误入桃源洞。\n草草幽欢聊与共。\n牢笼风月此时情，做造溪山今夜梦。\n柳蹊未放金丝弄。", 
    "rhythmic": "木兰花・玉楼春"
  }, 
  {
    "author": "石孝友", 
    "content": "钗凤摇金，髻螺分翠。\n铢衣稳束宫腰细。\n绿柔红小不禁风，海棠无力贪春睡。\n剪水精神，怯春情意。\n霓裳一曲当时事。\n五陵年少本多情，为何特地添憔悴。", 
    "rhythmic": "踏莎行"
  }, 
  {
    "author": "石孝友", 
    "content": "你也娇痴。\n我也狂迷。\n望今生、永不分离。\n如何别後，三换梅枝。\n是好相知，不相见，只相思。\n良辰美景，赏心乐事，□□□负我辜伊。", 
    "rhythmic": "行香子"
  }, 
  {
    "author": "石孝友", 
    "content": "寒蛩切切响空帷。\n断肠风叶霜枝。\n凤楼何处雁书迟。\n空数归期。\n□□沈腰春瘦，却成宋玉秋悲。\n又还辜负菊花时。\n没个人知。", 
    "rhythmic": "画堂春"
  }, 
  {
    "author": "石孝友", 
    "content": "落日秋风岭上村。\n全稀过雁少行人。\n正是悲伤愁绝处，更黄昏。\n漠漠野烟生碧树，漫漫衰草际黄云。\n借使昔人行到此，也销魂。", 
    "rhythmic": "摊破浣溪沙・山花子"
  }, 
  {
    "author": "石孝友", 
    "content": "楼外春风桃李阴。\n记一笑千金。\n翠眉山敛眼波侵。\n情滴滴、怨深深。\n当初见了，而今别後，算此恨难禁。", 
    "rhythmic": "燕归梁"
  }, 
  {
    "author": "石孝友", 
    "content": "山又水，云带风湾。\n断雁飞时天拍水，乱鸦啼处日衔山。\n疑在画图间。\n人渐远，游子损朱颜。", 
    "rhythmic": "望江南・忆江南"
  }, 
  {
    "author": "石孝友", 
    "content": "征鸿过尽秋容谢。\n卷离恨、还东下。\n剪剪霜风落平野。\n溪山掩映，水烟摇曳，几簇渔樵舍。\n芙蓉城里人如画。\n春伴春游夜转夜。", 
    "rhythmic": "青玉案"
  }, 
  {
    "author": "石孝友", 
    "content": "别後相思无限忆。\n欲说相思，要见终无计。\n拟写相思持送似。\n如何尽得相思意。\n眼底相思心里事。\n纵把相思，写尽凭谁寄。\n多少相思都做泪。\n一齐泪损相思字。", 
    "rhythmic": "蝶恋花"
  }, 
  {
    "author": "石孝友", 
    "content": "寒卸园林春已透。\n红著溪梅，绿染前堤柳。\n见个人人今感旧。\n引杯相属蒲塘酒。\n金缕歌中眉黛皱。\n多少闲愁，借与伤春瘦。\n明日马蹄浮野秀。\n柳颦梅惨空回首。", 
    "rhythmic": "蝶恋花"
  }, 
  {
    "author": "石孝友", 
    "content": "薄幸人人留不住。\n杨柳花时，还是成虚度。\n一枕梦回春又去。\n海棠吹落胭脂雨。\n金鸭未销香篆吐。\n断尽柔肠，看取沈烟缕。\n独上危楼凝望处。\n西山暝色连南浦。", 
    "rhythmic": "蝶恋花"
  }, 
  {
    "author": "石孝友", 
    "content": "莺莺燕燕。\n摇荡春光懒。\n时节近清明，雨初晴、娇云弄暖。\n醉红湿翠，春意酿成愁，花似染。\n草如剪。\n已是春强半。\n小鬟微盼。\n分付多情管。\n痴呆不知愁，想怕晚、贪春未惯。\n主人好事，应许玳筵开，歌眉敛。\n舞腰软。\n怎向轻分散。", 
    "rhythmic": "蓦山溪"
  }, 
  {
    "author": "石孝友", 
    "content": "小花静院。\n有个人人现。\n缥缈更娉婷，算不数、歌朋舞伴。\n鸣珂曲里，常记偶相逢，无语恨，有情愁，绿嫩红妆浅。\n别来谁念。\n人面关山远。\n凝睇倚危楼，眼波长、眉峰不展。\n一年心事，到此向谁论，书雁杳，梦云深，寂寞江天晚。", 
    "rhythmic": "蓦山溪"
  }, 
  {
    "author": "石孝友", 
    "content": "醉魂初醒。\n强起寻芳径。\n一似楚云归，诮没个、鳞书羽信。\n疏狂踪迹，虚度可怜春，阴还闷。\n晴还困。\n赢得无端病。\n菱花宝镜。\n拆破双鸾影。\n别袖忍频看，生怕见、啼红醉粉。\n而今憔悴，瘦立对东风，红成阵，绿成阴，况是春将尽。", 
    "rhythmic": "蓦山溪"
  }, 
  {
    "author": "石孝友", 
    "content": "春工领略。\n点破群花萼。\n对流景，伤沦落。\n踏青心缕懒，病酒情怀恶。\n无奈处，东风故故吹帘幕。\n腕玉宽金约。\n一去音容邈。\n鱼与雁，应难托。\n从前多少事，不忍思量著。\n心撩乱，斜阳影在栏干角。", 
    "rhythmic": "千秋岁"
  }, 
  {
    "author": "石孝友", 
    "content": "雪压梅梢，金袅柳丝轻敛。\n锦宫春早，乍风和日暖。\n华国翠路，九陌绮罗香满。\n连空灯火，满城弦管。\n月射西楼，更交光照夜宴。\n万人拥路，指鳌山共看。", 
    "rhythmic": "传言玉女"
  }, 
  {
    "author": "韩玉", 
    "content": "间世真贤出，吉梦兆维熊。\n玉麟天上谪见，帏薄贯长虹。\n追念当年筹算，封魏封留勋业，千古事攸同。\n语云仁者寿，何必喻乔松。\n嗣天子，乘九五，驭飞龙。\n分麾契符阃外，凭倚定寰中。\n由是天才英纵，散入枢庭闲暇，谈笑抚兵戎。\n伫看骄虏静，金鼎篆元功。", 
    "rhythmic": "水调歌头"
  }, 
  {
    "author": "韩玉", 
    "content": "有美如花客，容饰尚中州。\n玉京杳渺天际，与别几经秋。\n家在金河堤畔，身寄白苹洲末，南北两悠悠。\n休苦话萍梗，清泪已难收。\n玉壶酒，倾潋滟，听君讴。\n伫云却月，新弄一曲洗人忧。\n同是天涯沦落，何必平生相识，相见且迟留。\n明日征帆发，风月为君愁。", 
    "rhythmic": "水调歌头"
  }, 
  {
    "author": "韩玉", 
    "content": "月里一枝桂，不付等闲人。\n昔年霄汉，闻道争者尽输君。\n衣袖天香犹在，风度仙清难老，冰雪莹无尘。\n赋才三十倍，论寿八千春。\n夏庭芝，周室凤，舜郊麟。\n岂如今日称瑞，皇国再生申。\n聊借济时霖雨，来种重湖桃李，和气一番新。\n尚闻虚黄阁，行看秉洪钧。", 
    "rhythmic": "水调歌头"
  }, 
  {
    "author": "韩玉", 
    "content": "吴东清胜，是吴山苍翠，吴江澄绿。\n灵秀锺人文物盛，历历皆非凡俗。\n而况君家，风流遗世，犹寄山阴曲。\n继承才业，算来真是名族。\n聊恁驻节重湖，惠歌仁咏，蔼丰年图绿。\n行看登庸归去後，谁展高才相续。\n寿日称觞，一杯千岁，应见蟠桃熟。\n祝君难老，为君还更再祝。", 
    "rhythmic": "念奴娇"
  }, 
  {
    "author": "韩玉", 
    "content": "远柳绿含烟，土膏才透。\n云海微茫露晴岫。\n故乡何在，梦寐草堂溪友。\n旧时游赏处，谁携手。\n尘世利名，於身何有。\n老去生涯樽酒。\n小桥流水，一树雪香瘦。\n故人今夜月，相思否。", 
    "rhythmic": "感皇恩"
  }, 
  {
    "author": "韩玉", 
    "content": "正欲登临，何处好、登临眺望。\n君约我、今朝携酒，古台同上。\n风静秋郊浑似洗，碧空淡覆玻璃盎。\n夕照外、渺渺万遥山，开青嶂。\n龙山事，空追想。\n风流会，今安往。\n我劝君一杯，为君高唱。\n今日谋欢真雅胜，休辞痛饮葡萄浪。\n纵黄花、明日未凋零，非佳赏。", 
    "rhythmic": "满江红"
  }, 
  {
    "author": "韩玉", 
    "content": "明轩快目。\n正雨过湘溪，秋来泽国。\n波面鉴开，山光淀拂，竹声摇寒玉。\n鸥鹭戏晚日，芰荷动，香红蔌。\n千古兴亡意，凄凉扬□舟，望迷南北。\n仿佛烟笼雾簇。\n认何处、当年绣毂。\n沈香花萼事，潇然伤□，宫殿三十六。", 
    "rhythmic": "曲江秋"
  }, 
  {
    "author": "韩玉", 
    "content": "镜里新妆镜外情。\n小眉幽恨，浅绿低横。\n只怨闲纵绣鞍尘。\n不道天涯，萦绊归程。\n梦里兰闺相见惊。\n玉香花瘦，春艳盈盈。", 
    "rhythmic": "一剪梅・一翦梅"
  }, 
  {
    "author": "韩玉", 
    "content": "折腰劳，弹冠望，纵飞蓬。\n笑造化、相戏穷通。\n风帆浪桨，暮成寒角晓楼锺。\n暗借霜雪鬓边来，惊对青铜。\n萧闲好，何时遂，门横水，迳穿松。\n有无限、杯月襟风。", 
    "rhythmic": "上平西・金人捧露盘"
  }, 
  {
    "author": "韩玉", 
    "content": "捍拨声传酒绿，蔷薇面衬宫黄。\n娇波斜入鬓云长。\n眉与春山一样。\n潇洒不禁疏瘦，低回犹似思量。\n换花梨叶晚阴凉。\n说与三年梦想。", 
    "rhythmic": "西江月"
  }, 
  {
    "author": "韩玉", 
    "content": "月是银溪是镜，云霓与作衣裳。\n夜寒独立竹篱傍。\n妆成那待粉，笑罢自生香。\n自古佳人多薄命，枉教傲雪凌霜。\n从来林下异闺房。\n何须三弄笛，方断九回肠。", 
    "rhythmic": "临江仙"
  }, 
  {
    "author": "韩玉", 
    "content": "莫把团扇双鸾隔。\n要看玉溪头、春风客。\n妙处风骨潇闲，翠罗金缕瘦宜窄。\n转面两眉攒、青山色。\n到此月想精神，花似秀质。\n待与不清狂、如何得。", 
    "rhythmic": "番枪子"
  }, 
  {
    "author": "韩玉", 
    "content": "梅花照雪。\n浑似人清绝。\n香叠绀螺双背结。\n曾侍霓旌降节。\n如今却向尘寰。\n棋中寄个清闲。\n纵使阿郎多病，也须偷画春山。", 
    "rhythmic": "清平乐"
  }, 
  {
    "author": "韩玉", 
    "content": "香檀素手。\n缓理新词来伴酒。\n音调凄凉。\n便是无情也断肠。\n莫歌杨柳。\n记得渭城朝雨後。\n客路茫茫。\n几度东风春草长。", 
    "rhythmic": "减字木兰花"
  }, 
  {
    "author": "韩玉", 
    "content": "一剪梅花，一见销魂。\n况溪桥、雪里前村。\n香传细蕊，春透灵根。\n更水清冷，云黯淡，月黄昏。\n幽过溪兰，清胜山矾。\n对东风、独立无言。", 
    "rhythmic": "行香子"
  }, 
  {
    "author": "韩玉", 
    "content": "荒山连水水连天。\n忆曾上、桂江船。\n风雨过吴川。\n又却在、潇湘岸边。\n不堪追念，浪萍踪迹，虚度夜如年。", 
    "rhythmic": "太常引"
  }, 
  {
    "author": "韩玉", 
    "content": "东城归路水云间。\n几曾放、梦魂闲。\n何日整归鞍。\n又人对、西风凭栏。\n温柔情性，系怀伤感，欲诉诉应难。", 
    "rhythmic": "太常引"
  }, 
  {
    "author": "韩玉", 
    "content": "柳外莺声碎。\n晚晴天、东风力软，嫩寒初退。\n花底觅春春已去，时见乱红飞坠。\n又闲傍、阑干十二。\n阑外青山烟缥缈，远连空、愁与眉峰对。\n凝望处，两叠翠。\n鸳鸯结带灵犀佩。\n绮屏深、香罗帐小，宝檠灯背。\n谁谓彩云和梦断，青翼阻寻後会。\n待都把、相思情缀。\n便做锦书难写恨，奈菱花、都见人憔悴。\n那更有，枕痕泪。", 
    "rhythmic": "贺新郎"
  }, 
  {
    "author": "韩玉", 
    "content": "绰约人如玉。\n试新妆、娇黄半绿，汉宫匀注。\n倚傍小阑闲伫立，翠带风前似舞。\n记洛浦、当年俦侣。\n罗袜尘生香冉冉，料征鸿、微步凌波女。\n惊梦断，楚江曲。\n春工若见应为主。\n忍教都、闲亭邃馆，冷风凄雨。\n待把此花都折取。\n和泪连香寄与。\n须信道、离情如许。\n烟水茫茫斜照里，是骚人、九辨招魂处。\n千古恨，与谁语。", 
    "rhythmic": "贺新郎"
  }, 
  {
    "author": "韩玉", 
    "content": "睡起帘栊静。\n□金铺、春帏半卷，宝香烟冷。\n门外落花风不定。\n糁糁乱红堆径。\n谁唤做、春愁如病。\n零乱云鬟慵梳掠，傍菱花、羞对孤鸾影。\n情易感，恨难醒。\n沙边柳外当时景。\n记分携、离筵乍阕，去帆初整。\n尽举棹歌和泪听。\n云淡水寒烟暝。\n空怆望、楼高天迥。\n犹未归来何处也，日长时、不念人孤另。\n书谩写，雁谁倩。", 
    "rhythmic": "贺新郎"
  }, 
  {
    "author": "韩玉", 
    "content": "重午日过六，灵岳再生申。\n丰神英毅，端是天上谪仙人。\n夙蕴机权才略，早岁来归明圣，惊耸汉庭臣。\n言语妙天下，名德冠朝绅。\n绣衣节，移方面，政如神。\n九重隆眷倚注，伟业富经纶。\n闻道山东出相，行拜紫泥飞诏，归去秉洪钧。\n寿虾自天锡，安用拟庄椿。", 
    "rhythmic": "水调歌头"
  }, 
  {
    "author": "韩玉", 
    "content": "闲院落。\n误了清明约。\n杏花雨过胭脂绰。\n紧了秋千索。\n斗草人归，朱门悄掩，梨花寂寞。\n书万纸、恨凭谁托。\n才封了、又揉却。\n冤家何处贪欢乐。\n引得我心儿恶。", 
    "rhythmic": "且坐令"
  }, 
  {
    "author": "韩玉", 
    "content": "柳阴亭院杏梢长。\n依约巫阳。\n凤箫已远秦楼在，水沈烟暖馀香。\n临镜舞鸾窥沼，倚筝飞雁辞行。\n醉边人去自凄凉。\n泪眼愁肠。\n断云残雨当年事，到而今、好处难忘。\n两袖晓风花陌，一帘夜雨兰堂。", 
    "rhythmic": "风入松"
  }, 
  {
    "author": "韩玉", 
    "content": "披拂芝兰便断金。\n顿成南北岂胜任。\n三年尊酒半生话，千里云山一寸心。\n休怅望，莫登临。\n梦魂何处不相寻。\n柔肠欲问愁多少，未比湘江烟水深。", 
    "rhythmic": "鹧鸪天"
  }, 
  {
    "author": "韩玉", 
    "content": "爱日烘晴旬日间。\n谩邀朋辈为跻攀。\n无穷望眼无穷恨，不尽长江不尽山。\n星点点，月团团。\n倒流河汉入杯盘。\n饱吟风月三千首，寄与吴姬忍泪看。", 
    "rhythmic": "鹧鸪天"
  }, 
  {
    "author": "韩玉", 
    "content": "裙拖簇石榴，髻绾偏荷叶。\n头上短金钗，轻重还相压。\n轻颦月入眉，浅笑花生颊。\n夫婿不风流，取次看承别。", 
    "rhythmic": "生查子"
  }, 
  {
    "author": "韩玉", 
    "content": "杨柳绿成阴，初过寒食节。\n门掩金铺独自眠，那更逢寒夜。\n强起立东风，惨惨梨花谢。\n何事王孙不早归，寂寞秋千月。", 
    "rhythmic": "卜算子"
  }, 
  {
    "author": "韩玉", 
    "content": "竹篱茅屋。\n一树扶疏玉。\n客里十分清绝，有人在、江南北。\n伫目。\n诗思促。", 
    "rhythmic": "霜天晓月"
  }, 
  {
    "author": "熊良翰", 
    "content": "四时美景，最好惟春昼。\n仙诞弥辰，况还当、中春时候。\n日迟风软，是处霭晴烟，桃散锦，柳摇金，交映门庭秀。\n此时称寿。\n兰玉相先後。\n喜色上眉峰，且休辞、频倾芳酒。\n虚空看透，摆脱利名缰，云鬓绿，醉颜酡，笑挹浮丘袖。", 
    "rhythmic": "蓦山溪"
  }, 
  {
    "author": "熊可量", 
    "content": "清晓南窗笑语喧。\n今朝生日胜从前。\n鹤吞沆瀣神逾爽，松饱风霜节更坚。\n调气马，殖心田。\n几曾佞佛与夸仙。\n戏衫脱了浑无累，快活人间百十年。", 
    "rhythmic": "鹧鸪天"
  }, 
  {
    "author": "熊上达", 
    "content": "春管方中，正良辰馀五，韶光明媚。\n晓见非烟佳气，满堂融溢。\n学语儿童喜色。\n庆间世、悬弧此日。\n休言未、结组弹冠，不劳戏傲泉石。\n生平服膺道德。\n看名高谷口，年齐箕翼。\n况有宁馨，已报月宫消息。\n只这谁人似得。", 
    "rhythmic": "万年欢"
  }, 
  {
    "author": "苏十能", 
    "content": "江水粼粼碧，云山叠叠奇。\n平生心事一钩丝。\n便是壶中日月、更何疑。\n文叔今方贵，君房素自痴。", 
    "rhythmic": "南柯子・南歌子"
  }, 
  {
    "author": "朱景文", 
    "content": "玉阶琼室冰壶帐。\n恁地水晶帘不上。\n儿家住处隔红尘，云气悠扬风淡荡。\n有时闲把兰舟放。", 
    "rhythmic": "玉楼春"
  }, 
  {
    "author": "欧阳光祖", 
    "content": "恰则元宵，灿万灯、星球如昼。\n春乍暖、化工未放，十分花柳。\n和气并随灯夕至，一时锺作人间秀。\n问烟霄、直上舌含香，文绣。\n命世杰，调元手。\n荆楚地，淹留久。\n看日边追诏，印垂金斗。\n翠竹苍松身逾健，蛾儿雪竹人如旧。\n愿湘江、卷入玉壶中，为公寿。", 
    "rhythmic": "满江红"
  }, 
  {
    "author": "欧阳光祖", 
    "content": "得毛韩经学。\n振祖风，挺挺凌烟勋业。\n文章世为甲。\n果妙龄秀发，荐膺衡鹗。\n名登雁塔。\n访梅仙，种河阳桃李，从兹两绾铜符，多少吏民欢洽。\n庆惬。\n归来整顿，松竹笑傲，武夷溪壑。\n韶光恰匝。\n清明过了旬浃。\n喜当初度日。\n称觞春酒，一饮红生双颊。\n愿儿孙，世袭簪缨，代常不乏。", 
    "rhythmic": "瑞鹤仙"
  }, 
  {
    "author": "罗椿", 
    "content": "郎星锦帐，忽翩然归访，南溪孤鹜。\n前日登高谁信道，寿酒重浮茱萸。\n风露杯寒，芙蓉帐冷，笑受长生。\n广寒宫殿，桂华应已新续。\n不用翠倚红围，舞裙歌袖，共理称觞曲。\n只把文章千古事，留伴平生幽独。", 
    "rhythmic": "酹江月・念奴娇"
  }, 
  {
    "author": "游九言", 
    "content": "五十五年，满簪华发，俨然遂良。\n又何曾戚戚，荜门圭窦，何曾汲汲，玉带金章。\n困後高眠，饥来饱□，老矣狂夫老更狂。\n空回首，叹世间名利，傀儡开场。\n幸临晚节安康。\n又两日、三秋催萧霜。\n叹生朝亦是，贺宾踵至，龙锺矍铄，何足称觞。\n喜对诸贤，笑谈世事，相会亲朋醉玉觞。\n谁如我，素乐天知命，不事侯王。", 
    "rhythmic": "沁园春"
  }, 
  {
    "author": "游九言", 
    "content": "河汉澈，碧霄晴。", 
    "rhythmic": "赤枣子"
  }, 
  {
    "author": "游九言", 
    "content": "香露湿，草晶荧。", 
    "rhythmic": "赤枣子"
  }, 
  {
    "author": "游九言", 
    "content": "仙子去，眇云程。", 
    "rhythmic": "赤枣子"
  }, 
  {
    "author": "刘光祖", 
    "content": "晚风收暑，小池塘荷净。\n独倚胡床酒初醒。\n起徘徊、时有香气吹来，云藻乱，叶底游鱼动影。\n空擎承露盖，不见冰容，惆怅明妆晓鸾镜。\n後夜月凉时，月淡花低，幽梦觉、欲凭谁省。\n且应记、临流凭阑干，便遥想，江南红酣千顷。", 
    "rhythmic": "洞仙歌"
  }, 
  {
    "author": "刘光祖", 
    "content": "相逢一笑，又成相避，南雁归时霜透。\n明朝人在短亭西，看舞袖、双双行酒。\n歌声此处，秋声何处，几度乱愁搔首。\n如何不寄一行书，有万绪、千端别後。", 
    "rhythmic": "鹊桥仙"
  }, 
  {
    "author": "刘光祖", 
    "content": "人在醉乡居住。\n记得旧曾来去。\n疏雨听芭蕉。\n梦魂遥。\n惆怅柳烟何处。\n目送落霞江浦。\n明夜月当楼。\n照人愁。", 
    "rhythmic": "昭君怨"
  }, 
  {
    "author": "刘光祖", 
    "content": "十分雪意却成霜。\n暮云黄。\n月微茫。\n只有梅花，依旧吐幽芳。\n还喜无边春信漏，疏影下，觅浮香。\n才清端是紫薇郎。\n别行。\n忆宫墙。", 
    "rhythmic": "江城子"
  }, 
  {
    "author": "刘光祖", 
    "content": "玉尊凉。\n玉人凉。\n若听离歌须断肠。\n休教成鬓霜。\n画桥西，画桥东。\n有泪分明清涨同。\n如何留醉翁。", 
    "rhythmic": "长相思"
  }, 
  {
    "author": "刘光祖", 
    "content": "客梦一回醒，三度碧梧秋。\n仰看今夕天上，河汉又西流。\n早晚凉风过雁，惊落空阶一叶，急雨闹清沟。\n归计休令暮，宵露征裘。\n古来今，生老病，许多愁。\n那堪更说，无限功业镜中羞。\n只有青山高致，对此还论世事，举白与君浮。\n送我一杯酒，谁起舞凉州。", 
    "rhythmic": "水调歌头"
  }, 
  {
    "author": "刘光祖", 
    "content": "小院回廊春寂寂，晚来独自闲行。\n画帘东畔碧云生。\n也知无雨，空滴枕边声。\n一簇小桃开又落，低头拾取红英。\n东风相送忘相迎。\n梨花寒食，到得锦宫城。", 
    "rhythmic": "临江仙"
  }, 
  {
    "author": "刘光祖", 
    "content": "我似万山千里外，悠然一片归云。\n宫衔犹自带云云。\n谁知前进士，已是故将军。\n闲坐闲行闲饮酒，闲拈闲字闲文。\n诸公留我笑纷纷。\n一枝簪宝髻，六幅舞罗裙。", 
    "rhythmic": "临江仙"
  }, 
  {
    "author": "刘光祖", 
    "content": "扫径花零，闭门春晚。\n恨长无奈东风短。\n起来消息探荼縻，雪条玉蕊都开遍。\n晚月魂清，夕阳香远。\n故山别後谁拘管。\n多情於此更情多，一枝嗅罢还重拈。", 
    "rhythmic": "踏莎行"
  }, 
  {
    "author": "刘光祖", 
    "content": "春风开者。\n一时还共春风谢。\n柳条送我今槐夏。\n不饮香醪，孤负人生也。\n曲塘泉细幽琴写。\n胡床滑簟应无价。", 
    "rhythmic": "醉落魄・一斛珠"
  }, 
  {
    "author": "刘光祖", 
    "content": "画戟如霜，绮疏如水，篆香渐微。\n向莺花多处，青山衮衮，鹭凫散後，落屑霏霏。\n曾是鸾台金马客，一场梦觉来人事非。\n多少话，付无心云叶，自在闲飞。\n想看燕鸿易感，□几度春往秋又归。\n见黄馀露点，东坡菊赋，清传雪片，处士梅诗。\n向此年年开寿，算今古人生七十稀。\n歌啸外，作皇朝遗老，名字辉辉。", 
    "rhythmic": "沁园春"
  }, 
  {
    "author": "何师心", 
    "content": "一水飞空，揭起珠帘全幅。\n不须人卷，不须人轴。\n一点不容飞燕入，些而未许游鱼宿。\n向山头、款步听疏音，清如玉。\n三峡水，堪人掬。\n三汲浪，堪龙浴。\n更两边潇洒，数竿修竹。\n晓倩碧烟为绳束，夜凭新月为钩曲。\n问当年、题品是何人，黄山谷。", 
    "rhythmic": "满江红"
  }, 
  {
    "author": "赵蕃", 
    "content": "何地无溪祗欠人。\n有翁年八十，住其滨。\n直钩元不事丝缗。\n优游尔，聊以遂吾身。\n陶令赋归辰。\n未尝轻出入，犯风尘。", 
    "rhythmic": "小重山"
  }, 
  {
    "author": "赵蕃", 
    "content": "鸡声茅店饮残月。\n板桥人迹霜如雪。\n此是古人诗。\n身经老忘之。\n君行当此境。\n令我昏成醒。\n乘月犯霜来。\n诗真误尔哉。", 
    "rhythmic": "菩萨蛮"
  }, 
  {
    "author": "赵蕃", 
    "content": "", 
    "rhythmic": "失调名"
  }, 
  {
    "author": "何令修", 
    "content": "登龙脊，抚剑一长歌。", 
    "rhythmic": "望江南・忆江南"
  }, 
  {
    "author": "马子严", 
    "content": "买庄为贮梅花，玉妃一万森庭户。\n古来词客，比方不类，可怜毫楮。\n谁扫尘凡，独超物表，神仙中取。\n是丘标致，射山风骨，除此外、吾谁与。\n九酝醍醐雪乳。\n和金盘、月边清露。\n寿阳骄呆，单于疏贱，不堪充数。\n弄玉排箫，许琼挥拍，胎禽飞舞。\n待先生，披著羊裘鹤氅，作园林主。", 
    "rhythmic": "水龙吟"
  }, 
  {
    "author": "马子严", 
    "content": "南枝又觉芳心动。\n慰我相思情味重。\n陇头何处寄将书，香发有时疑是梦。\n谁家横笛成三弄。", 
    "rhythmic": "玉楼春"
  }, 
  {
    "author": "马子严", 
    "content": "几年闲作园林主。\n未向梅花著语。\n雪後又开半树。\n风递幽香去。\n断魂不为花间女。\n枝上青禽□诉。\n我是西湖处士。\n长恨芳时误。", 
    "rhythmic": "桃源忆故人"
  }, 
  {
    "author": "马子严", 
    "content": "点缀莫窥天巧，名称却道人为。\n香酝蜜脾分几点，色映乌云倚一枝。\n遥看步赏迟。\n映水不嫌疏影，娇春也自同时。", 
    "rhythmic": "十拍子・破阵子"
  }, 
  {
    "author": "马子严", 
    "content": "雨洗胭脂，被年时、桃花杏花占了。\n独惜野梅，风骨非凡，品格胜如多少。\n探春常恨无颜色，试浓抹、当场微笑。\n趁时节，千般冶艳，是谁偏好。\n直与岁寒共保。\n问单于、如今几分娇小。\n莫怪山人，不识南枝，横玉自来同调。", 
    "rhythmic": "花心动"
  }, 
  {
    "author": "马子严", 
    "content": "客里伤春浅。\n问今年梅蕊，因甚化工不管。\n陌上芳尘行处满。\n可计天涯近远。\n见说道、迷楼左畔。\n一似江南先得暖。\n向何郎、庭下都寻遍。\n辜负了，看花眼。\n古来好物难为伴。\n只琼花一种，传来仙苑。\n独许扬州作珍产。\n便胜了、千千万万。\n又却待、东风吹绽。\n自昔闻名今见面。\n数归期、屈指家山晚。\n归去说，也稀罕。", 
    "rhythmic": "贺新郎"
  }, 
  {
    "author": "马子严", 
    "content": "共庆春时，满庭芳思，一枝心蕊非常。\n少年游冶，何但折垂杨。\n曾向瑶台月下，逢解佩、玉女翻香。\n风光好，真珠帘卷，都胜早梅芳。\n人间，无比并，玉蝴蝶树，争敢相方，既□春归後，此意难忘。\n夜梦扬州万玉，飞魂共、紫燕归梁。\n须行乐，马家花圃，不肯醉红妆。", 
    "rhythmic": "满庭芳"
  }, 
  {
    "author": "马子严", 
    "content": "东君直是多情，好花一夜都开尽。\n杏梢零落，药栏迟暮，不教宁静。\n风度秋千，日移帘幕，翠红交映。\n正太真浴罢，西施浓抹，都沉醉、娇相称。\n磨遍绿窗铜镜。\n挽春衫、不堪比并。\n暮云空谷，佳人何处，碧苔侵迳。\n睡里相看，酒边凝想，许多风韵。\n问因何，却欠一些香味，惹旁人恨。", 
    "rhythmic": "水龙吟"
  }, 
  {
    "author": "马子严", 
    "content": "日高睡起，又恰见、柳梢飞絮。\n倩说与、年年相挽，却又因他相误。\n南北东西何时定，看碧沼、青萍无数。\n念蜀郡风流，金陵年少，哪寻张绪。\n应许。\n雪花比并，扑帘堆户。\n更羽缀游丝，毡铺小径，肠断鹁鸠唤雨。", 
    "rhythmic": "二郎神"
  }, 
  {
    "author": "马子严", 
    "content": "白玉为台金作盏。\n香是江梅名阆苑。\n年时把酒对君歌，歌不断。\n杯无算。\n花月当楼人意满。\n翘戴一枝蝉影乱。\n乐事且随人意换。\n西楼回首月明中，花已绽。\n人何远。\n可惜国香天不管。", 
    "rhythmic": "天仙子"
  }, 
  {
    "author": "马子严", 
    "content": "花解笑，冷淡不求知。\n长是殿、众芳时。\n鲜鲜秀颈磋圆玉，洛阳翠佩剪琉璃。\n向人前，迎茉莉，送荼シ。\n几欲把、清香换春色。\n费多少、黄金酬不得。\n梅雨妒，麦风欺。", 
    "rhythmic": "最高楼"
  }, 
  {
    "author": "马子严", 
    "content": "手种团团玉。\n香趁日晴初熟。\n金刀错落晓霜寒，十分风味，独向暑天足。\n唐君去後云空谷。", 
    "rhythmic": "青门引・青门饮"
  }, 
  {
    "author": "马子严", 
    "content": "龙荪晚颖破苔纹。\n英气欲凌云。\n深处未须留客，春风自掩柴门。", 
    "rhythmic": "朝中措"
  }, 
  {
    "author": "马子严", 
    "content": "人意舒闲春事到，徐徐弄日微云。\n翠鬟飞绕蛾群。\n烟横沽酒市，风转落梅村。\n岁事一新人半旧，相逢际晚醺醺。\n花间亭馆柳间门。\n除风雨外，排日醉红裙。", 
    "rhythmic": "临江仙"
  }, 
  {
    "author": "马子严", 
    "content": "瑟瑟秋声，萧萧天籁，满庭摇落空翠。\n数遍丹枫，不见叶间题字。\n人何处、千里婵娟，愁不断、一江流水。\n遥睇。\n见征鸿几点，碧天无际。\n怅望月中仙桂。\n问窃药佳人，谁与同岁。\n把镜当空，照尽别离情意。\n心里恨、莫结丁香，琴上曲、休弹秋思。", 
    "rhythmic": "月华清"
  }, 
  {
    "author": "马子严", 
    "content": "游人拾翠不知远。\n被子规呼转。\n红楼倒影背斜阳，坠几声弦管。\n荼シ香透，海棠红浅。\n恰平分春半。\n花前一笑不须悭，待花飞休怨。", 
    "rhythmic": "贺圣朝"
  }, 
  {
    "author": "马子严", 
    "content": "池塘生春草。\n数尽归鸿人未到。\n天涯目断，青鸟尚赊音耗。\n晓月频窥白玉堂，暮雨还湿青门道。\n巢燕引雏，乳莺空老。\n庭际香红倦扫。\n乾鹊休来枝上嗓。\n前回准拟同他，翻成病了。", 
    "rhythmic": "鱼游春水"
  }, 
  {
    "author": "马子严", 
    "content": "柳腰暗怯花风弱。\n红映秋千院落。\n归逐燕儿飞，斜撼真珠箔。\n满林翠叶胭脂萼。", 
    "rhythmic": "海棠春"
  }, 
  {
    "author": "马子严", 
    "content": "睡鸭俳徊烟缕长。\n日高春困不成妆。\n步草色金莲润，拈断花玉笋香。\n轻洛浦，笑巫阳。\n锦纹亲织寄檀郎。\n儿家闭户藏春色，戏蝶游蜂不敢狂。", 
    "rhythmic": "鹧鸪天"
  }, 
  {
    "author": "马子严", 
    "content": "听得提壶沽美酒。\n人道杏花深处有。\n杏花狼藉鸟啼风，十分春色今无九。\n麝煤销永昼。\n青烟飞上庭前柳。\n画堂深，不寒不暖，正是好时候。\n团团宝月凭纤手。\n暂借歌喉招舞袖。\n真珠滴破小槽红，香肌缩尽纤罗瘦。\n投分须白首。", 
    "rhythmic": "归朝欢"
  }, 
  {
    "author": "马子严", 
    "content": "沙堤香软。\n正宿雨初收，落梅飘满。\n可奈东风，暗逐马蹄轻卷。\n湖波又远涨绿，粉墙阴、日融烟暖。\n蓦地刺桐枝上，有一声春唤。\n任酒帘、飞动画楼晚。\n便指数烧灯，时节非远。\n陌上叫声，好是卖花行院。", 
    "rhythmic": "孤鸾"
  }, 
  {
    "author": "马子严", 
    "content": "清明寒食不多时。\n香红渐渐稀。\n番腾妆束闹苏堤。\n留春春怎知。\n花褪雨，絮沾泥。\n凌波寸不移。\n三三两两叫船儿。\n人归春也归。", 
    "rhythmic": "阮郎归"
  }, 
  {
    "author": "马子严", 
    "content": "璧月上极浦。\n帆落人挝鼓。\n石城倒影，深夜鱼龙舞。\n佳气郁郁，紫阕腾云雨。\n回首分今古。\n千载是和非，夕阳中、双燕语。\n向人诉。\n记玉井辘轳，胭脂涨腻，几许蛾眉妒。\n感叹息、花好随风去。\n流景如羽。\n且共乐升平，不须後庭玉树。", 
    "rhythmic": "浣溪沙慢"
  }, 
  {
    "author": "马子严", 
    "content": "雨过园林，触处落红凝绿。\n正桑叶、齐如沃。\n娇羞只恐人偷目。\n背立墙阴，慢展纤纤玉。\n听鸠啼几声，耳边相促。\n念蚕饥、四眠初熟。\n劝路旁、立马莫踟躇，是那里唱道秋胡曲。", 
    "rhythmic": "锦缠道"
  }, 
  {
    "author": "马子严", 
    "content": "瑞霭秋空，银河里、非烟非雾。\n应想是、岳锺神秀，再生尹傅。\n昨夜五云随梦入，今朝万象朝元去。\n正六星、炳炳耀文昌，循初度。\n五马贵，多文富。\n人品异，心朝古。\n似冰清瑶水，玉森元圃。\n天子方将循异政，灵孙又合为霖雨。\n问汾阳、几考在中书，从今数。", 
    "rhythmic": "满江红"
  }, 
  {
    "author": "马子严", 
    "content": "万仞鹅湖顶，千岁矫苍龙。\n楼台一簇，仙家遥寄五云中。\n天上朝元佳节，人世生贤华旦，瑞气郁葱葱。\n六辔耀闽海，列郡喜趋风。\n记昔年，当此际，早梅红。\n插花饮酒，狂歌醉舞寿昌宫。\n零落青袍如旧，敛板绣衣庭下，欣见黑头公。\n王室要师保，叔父忽居东。", 
    "rhythmic": "水调歌头"
  }, 
  {
    "author": "马子严", 
    "content": "深约海棠开，一庭儿女。\n共插满头笑相语。\n入春准备了，到今朝团聚。\n近来都不怕，风和雨。\n一个一杯，君山绿醑。\n何必贪多似彭祖。\n但须看遍，子生孙孙生子。\n便年年拼一醉，花前舞。", 
    "rhythmic": "感皇恩"
  }, 
  {
    "author": "马子严", 
    "content": "娇额尚涂黄。\n不久时妆。\n十分轻脆奈风霜。\n几度细腰寻得蜜，错认蜂房。\n东阁久凄凉。\n江路悠长。\n休将颜色较芬芳。\n无奈花间真若伪，赖有幽香。", 
    "rhythmic": "浪淘沙"
  }, 
  {
    "author": "马子严", 
    "content": "地偏灵，天应瑞。\n簇簇银花，团绕真珠蕊。\n金阕玉楼分十二。\n要伴娥，与月循环睡。\n月如花，花表岁。\n人到闰年，添个真奇异。\n不许扬州夸间气。\n昨夜春风，吹送柴门里。", 
    "rhythmic": "苏幕遮"
  }, 
  {
    "author": "赵师侠", 
    "content": "电绕神枢，华渚流虹，诞弥良用佳辰。\n万宇讴歌归舞，宝历增新。\n四七年间盛事，皇威畅、边鄙无尘。\n仁恩被，华夏咸安，太平极治欢声。\n重华道隆德茂，亘古今希有，揖逊重闻。\n圣子三宫欢聚，两世慈亲。", 
    "rhythmic": "万年欢"
  }, 
  {
    "author": "赵师侠", 
    "content": "金鼎调元手，玉殿涣恩华。\n宣威蜀道，曾见千骑拥高牙。\n凭仗元枢筹略，宽我宸旒西顾，惠泽被幽遐。\n为忆江城好，南浦仙槎。\n格天心，膺帝眷，极褒嘉。\n琳宫香火缘在，远近玉皇家。\n霖雨久思贤佐，看即声传丹禁，唤仗听宣麻。\n衮绣公归去，宰路筑堤沙。", 
    "rhythmic": "水调歌头"
  }, 
  {
    "author": "赵师侠", 
    "content": "江亭送行客，肠断木兰舟。\n水高风快，满木烟树织成愁。\n咿轧数声柔橹，拍塞一怀离恨，指顾隔汀洲。\n独立苍茫外，欲去强迟留。\n海山长，云水阔，思难收。\n小亭深院歌笑，不忍记同游。\n唯有当时明月，千里有情还共，後会尚悠悠。\n此恨无重数，和泪付东流。", 
    "rhythmic": "水调歌头"
  }, 
  {
    "author": "赵师侠", 
    "content": "韶华能几许，节物叹推移。\n群花兢芳争艳，无奈隙驹驰。\n红紫随风何处，唯有抟枝新绿，暗逐雨摧肥。\n乔木莺初啭，深院燕交飞。\n渐清和，微扇暑，日迟迟。\n新荷泛水摇漾，萍藻弄晴漪。\n百岁光阴难挽，一笑欢娱易失，莫惜酒盈卮。\n无计留连住，还是送春归。", 
    "rhythmic": "水调歌头"
  }, 
  {
    "author": "赵师侠", 
    "content": "江流清浅外，山色有无中。\n平田坡岸回曲，一目望难穷。\n波面轻鸥容与，沙际野航横渡，不信画图工。\n路入神仙宅，翠锁梵王宫。\n俯晴郊，增胜概，气横空。\n云林城市层列，知有几重重。\n更上危亭高几，徙倚栏干虚敞，象纬逼璇穹。\n要尽无边景，烟雨看空。", 
    "rhythmic": "水调歌头"
  }, 
  {
    "author": "赵师侠", 
    "content": "人生如寄耳，世态逐时移。\n浮名薄利能几，方寸漫交驰。\n粗足生涯随分，到眼风光可乐，终不羡轻肥。\n有志但长叹，无路且卑飞。\n恨年华，何去速，又来迟。\n绿荫浓映池沼，浪皱风漪。\n啭午莺声，滚地杨花飘荡，爱景惜芳卮。\n此意谁能解，一笑任春归。", 
    "rhythmic": "水调歌头"
  }, 
  {
    "author": "赵师侠", 
    "content": "心景雨无著，情物岂能移。\n超然远览失笑，名利苦纷驰。\n一品官资荣显，百万金珠豪富，空自喜家肥。\n会得个中理，川泳与云飞。\n静中乐，闲中趣，自舒迟。\n心如止水，无风无自更生漪。\n已是都忘人我，一任吾身醒醉，有酒引连卮。\n万法无差别，融解即同归。", 
    "rhythmic": "水调歌头"
  }, 
  {
    "author": "赵师侠", 
    "content": "世态万纷变，人事一何忙。\n胸中素韬奇蕴，匣剑岂能藏。\n不向燕然纪绩，便与渔樵争席，摆脱是非乡。\n要地时难得，间处日偏长。\n志横秋，谋夺众，谩轩昂。\n蝇头蜗角微利，争较一毫芒。\n幸有乔木修竹，随分粗衣粝食，何必计冠裳。\n我已乐箫散，谁与共平章。", 
    "rhythmic": "水调歌头"
  }, 
  {
    "author": "赵师侠", 
    "content": "台星明翼轸，和气满潇湘。\n长淮胜处地灵，应产股肱良。\n共仰三朝元老，要识一时英杰，人物自堂堂。\n直气薄霄汉，德望耸岩廊。\n拥貔貅，森戟，镇藩方。\n折冲樽俎，春融花柳侑壶觞。\n两世麟符玉节，九郡恩风惠雨，仁者寿宜长。\n凤诏来丹阙，绣衮觐明光。", 
    "rhythmic": "水调歌头"
  }, 
  {
    "author": "赵师侠", 
    "content": "渺渺春江，迷望眼、蒲萄涨绿。\n春过也、萧疏庭户，寂寥心目。\n念远不禁啼闹，愁多易遣修蛾蹙。\n向小窗、时把彩笺看，翻新曲。\n晴昼永，便新浴。\n相思泪，不成哭。\n空无言憔悴，暗销肌玉。\n目断碧云无信息，试凭青翼飞南北。\n听掀帘、疑是故人来，风敲竹。", 
    "rhythmic": "满江红"
  }, 
  {
    "author": "赵师侠", 
    "content": "烟浪连天，寒尚峭、空细雨。\n春去也、红销芳径，绿肥江树。\n山色云笼迷远近，滩声水满望艰阻。\n挂片帆、掠岸晚风轻，停烟渚。\n浮世事，皆如许。\n名利役，惊时序。\n叹清明寒食，小舟为旅。\n露宿风餐安所赋，石泉榴火知何处。\n动归心、犹赖翠烟中，无杜宇。", 
    "rhythmic": "满江红"
  }, 
  {
    "author": "赵师侠", 
    "content": "露冷天高，秋气爽、千林叶落。\n惊初见、小桃枝上，盛开红萼。\n浅淡胭脂经雨洗，剪裁玛瑙如云薄。\n问素商、何事斗春工，施丹。\n芙蓉苑，颜如灼。\n曾暗与，花王约。\n要乘秋名字，并传京洛。\n回首瑶池高宴处，桂花香里骖高鹤。\n但莫教、容易逐西风，轻飘却。", 
    "rhythmic": "满江红"
  }, 
  {
    "author": "赵师侠", 
    "content": "凉入三湘，秋气爽、江澄沙白。\n人欲去、离愁暗暗，莫留行色。\n盍在中朝陪鹭，暂来南楚分风月。\n与元枢、鹗荐共扶摇，朝天阙。\n皇华使，和戎策。\n西府赞，中兴业。\n有缁衣同美，武公勋烈。\n樯燕已知添别意，骊驹谁为歌新阕。\n恨此情、如月过中秋，圆还缺。", 
    "rhythmic": "满江红"
  }, 
  {
    "author": "赵师侠", 
    "content": "去去春光，留不住、情怀索莫。\n那堪是、日长人困，雨馀寒薄。\n叶底青青梅胜豆，枝头颗颗花留萼。\n叹流年、空有惜春心，凭春酌。\n歌共酒，谁酬酢。\n非与是，忘今昨。\n且随时随分，强欢寻乐。\n世事燕鸿南北去，人生乌兔东西落。\n问故园、不负送春期，明年约。", 
    "rhythmic": "满江红"
  }, 
  {
    "author": "赵师侠", 
    "content": "雨接梅霖，风怯槐暑，麦天已秋。\n正榴燃红炬，枝头色艳，荷翻绿盖，池面香浮。\n心景俱清，身名何有，且向忙中早转头。\n尘劳事，枉朝思夕计，细虑深谋。\n悠悠。\n不复徼求。\n但安分、随缘休便休。\n纵官居极品，徒为美玩，家称钜富，未免闲愁。\n遇酒开颜，逢欢乐意，有似木人骑土牛。\n从他笑，看一朝解悟，八极遨游。", 
    "rhythmic": "沁园春"
  }, 
  {
    "author": "赵师侠", 
    "content": "羊角飘尘，金乌烁石，雨凉念秋。\n有虚堂临水，披襟散发，纱雾卷，湘潭波浮。\n远列云峰，近参荷气，卧看文书琴枕头。\n蝉声寂，向庄周梦里，栩栩无谋。\n茶瓯。\n醒困堪求。\n粗饱饭安居可以休。\n算け闲静胜，吾能自乐，荣华纷扰，人谩多愁。\n习懒非痴，觉迷是病，一力那能胜九牛。\n俱休问，且追寻觞咏，知友从游。", 
    "rhythmic": "沁园春"
  }, 
  {
    "author": "赵师侠", 
    "content": "枕山平远。\n记当年小阁，牙床曾展。\n围幅高深春昼永，寂寂重帘不卷。\n棹西湖，人归南陌，酒晕红生脸。\n困来无那，玉肌小倚娇软。\n堪恨身在天涯，曲屏环枕，此意何由见。\n想像高唐无梦到，独拥闲衾展转。", 
    "rhythmic": "酹江月・念奴娇"
  }, 
  {
    "author": "赵师侠", 
    "content": "飘流踪迹，趁春来、还趁春光归去。\n九十韶华能几许，著意留他不住。\n趱柳催花，催红长翠，多少风和雨。\n蜂闲蝶怨，尽凭枝上莺语。\n归棹去去难留，桃花浪暖，绿涨迷津浦。\n回首重城天样远，人在重城深处。", 
    "rhythmic": "酹江月・念奴娇"
  }, 
  {
    "author": "赵师侠", 
    "content": "斜风疏雨，正无聊情绪，天涯寒食。\n烟重云娇春烂漫，却得轻寒邀勒。\n柳褪鹅黄，池添鸭绿，桃杏浑狼藉。\n乱山深处，尚留些子春色。\n海燕未便归来，踏青斗草，谁与同寻觅。\n杜宇多情芳树里，只管声声历历。", 
    "rhythmic": "酹江月・念奴娇"
  }, 
  {
    "author": "赵师侠", 
    "content": "晓风清暑，映湖光如练，山光如染。\n十里荷花香满路，飞盖斜妆面。\n一叶扁舟，数声柔橹，陡觉红尘远。\n六桥三塔，恍然图画中见。\n因念当日三贤，两山佳处，应也经行遍。\n琢月吟风无限句，景物随人俱显。", 
    "rhythmic": "酹江月・念奴娇"
  }, 
  {
    "author": "赵师侠", 
    "content": "化工何意，向天涯海峤，有花清绝。\n缟袂绿裳无俗韵，不畏炎荒烦热。\n玉骨无尘，冰姿有艳，雅淡天然别。\n真香冶态，未饶红紫春色。\n底事□落江南，水仙兄弟，端自难优劣。\n瘴雨蛮烟魂梦远，宁识溪桥霜雪。", 
    "rhythmic": "酹江月・念奴娇"
  }, 
  {
    "author": "赵师侠", 
    "content": "平生奇观，爱登高临远，寻幽选胜。\n欲上层巅穷望眼，一半崎岖危径。\n万瓦鳞鳞，四山簇簇，咫尺疏林映。\n山川城郭，恍然多少清兴。\n残照斜敛馀红，横陈平远，一抹轻烟暝。\n何处飞来双白鹭，点破遥空澄莹。", 
    "rhythmic": "酹江月・念奴娇"
  }, 
  {
    "author": "赵师侠", 
    "content": "韶华婉娩，正和风迟日，喧妍清昼。\n紫燕黄鹂争巧语，催老芬芳花柳。\n灼灼花王，盈盈娇艳，独殿春光後。\n鹤翎初拆，露沾香沁珠溜。\n遥想京洛风流，姚黄魏紫，间绿如铺纤。\n小盖低回雕栏曲，车马纷驰圆囿。", 
    "rhythmic": "酹江月・念奴娇"
  }, 
  {
    "author": "赵师侠", 
    "content": "栽花春烂漫，叠石翠。\n小亭相对倚，数峰寒。\n主人寻胜，接竹引清泉。\n凿破苍苔地，一掬泓澄，六花疑是深渊。\n向闲中、百虑け然。\n情事寄鸣弦。\n炉香陪茗碗，可望言。", 
    "rhythmic": "促拍满路花"
  }, 
  {
    "author": "赵师侠", 
    "content": "连枝蟠古木，瑞阴映晴空。\n桃江江上景，古今同。\n忙中取静，心地尽从容。\n扫尽荆榛蔽，结屋诛茅，道人一段家风。\n任乌飞兔走匆匆。\n世事亦何穷。\n官闲民不扰，更年丰。", 
    "rhythmic": "促拍满路花"
  }, 
  {
    "author": "赵师侠", 
    "content": "金昊行秋，季商回律，天气佳处。\n瑞应皇家，祥开圣旦，宝历绵基祚。\n瑶池人祝，钧天乐奏，湛露宴均寰宇。\n万花覆、千官尽醉，盛事顿超今古。\n中兴天统，四三传序，揖逊自归明主。\n黄屋非心，萝图有永，远付当今主。\n希夷高蹈，寿康长保，五世祖孙欢聚。\n尊之至，千秋令节，万年圣父。", 
    "rhythmic": "永遇乐"
  }, 
  {
    "author": "赵师侠", 
    "content": "秋满衡皋，淡云笼月，晚来风劲。\n一抹残霞，数声过雁，远是黄昏近。\n凭高临远，倚楼凝睇，多少断愁幽兴。\n听渔村、鸣榔隐隐，别浦暮烟收暝。\n湘妃起舞，芳栏纫佩，约略乱峰云鬓。\n景物悲凉，楚天澄淡，过尽归帆影。\n斜阳低处，远山重叠，萧树乱鸦成阵。\n空无言，栏干凭暖，闷怀似困。", 
    "rhythmic": "永遇乐"
  }, 
  {
    "author": "赵师侠", 
    "content": "日丽风暄，暗催春去，春尚留恋。\n香褪花梢，苔侵柳径，密幄清阴展。\n海棠零乱，梨花淡伫，初听闹空莺燕。\n有轻盈、妍姿靓态，缓步阆风仙苑。\n绿丛红萼，芳鲜柔媚，约略试妆深浅。\n细叶来禽，长梢戏蝶，簇簇枝头见。\n酡颜发，春愁无力，困倚画屏娇软。\n只应怕、风欺雨横，落红万点。", 
    "rhythmic": "永遇乐"
  }, 
  {
    "author": "赵师侠", 
    "content": "溪山佳处是湘中。\n今古言同。\n平林远岫浑如画，更渔村、返照斜红。\n两岸荻风策策，一江秋水溶溶。\n苍涯石壁景尤雄。\n人自西东。\n利名汩没黄尘里，又那知、清胜无穷。\n何日轻蓑笠，持竿独钓西风。", 
    "rhythmic": "风入松"
  }, 
  {
    "author": "赵师侠", 
    "content": "正薰风初扇，雨细梅黄暑溽。\n并摇双桨去程速。\n那更黄流浩淼，白浪如屋。\n动归思、离愁万斛。\n平生奇观，颇快江山寓目。\n日斜云定晚风熟。", 
    "rhythmic": "凤凰阁"
  }, 
  {
    "author": "赵师侠", 
    "content": "柳眼窥春春渐吐。\n又是东风，摇曳黄金树。\n宜入新春闻好语。\n一犁处处催耕雨。\n未有花须金缕缕。\n醉梦悠扬，似蝶翩跹舞。\n一枕仙游何处去。\n觉来依旧江南住。", 
    "rhythmic": "蝶恋花"
  }, 
  {
    "author": "赵师侠", 
    "content": "春到园林能几许。\n昨夜疏疏，过却催花雨。\n暖日晴岚原上路。\n雕鞍暂系芳菲树。\n仙洞同游皆胜侣。\n翻忆年时，醉里曾寻句。\n要与龙江春作主。\n翩然又趁东风去。", 
    "rhythmic": "蝶恋花"
  }, 
  {
    "author": "赵师侠", 
    "content": "剪剪西风催碧树。\n乱菊残荷，节物惊秋暮。\n绿叶红苞迎晓露。\n锦屏绣幄围芳圃。\n尘世鸾骖那肯驻。\n尚忆层城，仙苑飞琼侣。\n能共牡丹争几许。\n惜花对景聊为主。", 
    "rhythmic": "蝶恋花"
  }, 
  {
    "author": "赵师侠", 
    "content": "百叠霜罗香蕊细。\n袅袅垂铃，缀簇黄金碎。\n独占九秋风露里。\n芳心不与群英比。\n采采东篱今古意。\n秀色堪餐，更惹兰膏腻。\n不用南山横紫翠。\n悠然消得因花醉。", 
    "rhythmic": "蝶恋花"
  }, 
  {
    "author": "赵师侠", 
    "content": "剪水凌虚飞雪片。\n认得清香，雪树深深见。\n傅粉凝酥明玉艳。\n含章檐下春风面。\n照影溪桥情不浅。\n羌管声中，叠恨传幽怨。\n陇首人归芳信断。\n万重云水江南远。", 
    "rhythmic": "蝶恋花"
  }, 
  {
    "author": "赵师侠", 
    "content": "夜雨鸣檐声录蔌。\n薄酒浇愁，不那更筹促。\n感旧伤今难举目。\n无聊独剪西窗烛。\n弹指光阴如电速。\n富贵功名，本自无心逐。\n粝食粗衣随分足。\n此身安健他何欲。", 
    "rhythmic": "蝶恋花"
  }, 
  {
    "author": "赵师侠", 
    "content": "春入园林新雨过。\n次第芳菲，惹起情无那。\n蜀锦青红初剪破。\n枝头点点胭脂颗。\n柳带随风金袅娜。\n隐映馀霞，灿灿红云堕。\n高烛夜寒光照坐。\n只□沈醉谁扶我。", 
    "rhythmic": "蝶恋花"
  }, 
  {
    "author": "赵师侠", 
    "content": "解语花枝娇朵朵。\n不为伤春，爱把眉峰锁。\n宜笑精神偏一个。\n微涡媚靥樱桃破。\n先自腰肢常袅娜。\n更被新来，酒饮频过火。\n茶饭不犹自可。\n脸儿瘦得些娘大。", 
    "rhythmic": "蝶恋花"
  }, 
  {
    "author": "赵师侠", 
    "content": "烟霭空江上春。\n夕阳芳草渡头情。\n飞红已逐东风远，嫩绿还因夜雨深。\n情脉脉，思沈沈。\n卷帘愁与暮云平。\n栏干倚遍东西曲，杜宇一声肠断人。", 
    "rhythmic": "鹧鸪天"
  }, 
  {
    "author": "赵师侠", 
    "content": "玉带红花供奉班。\n裹头新样总宜男。\n闹装鞍辔青骢马，帖体衣裳紫窄衫。\n云鬓重，黛眉弯。\n内家妆束冠江南。\n轻裘缓带风流帅，锦绣丛花拥骑远。", 
    "rhythmic": "鹧鸪天"
  }, 
  {
    "author": "赵师侠", 
    "content": "榕叶阴阴未著霜。\n浅寒犹试夹衣裳。\n雾浓烟重遥山暗。\n云淡天低去水长。\n风渐沥，景凄凉。\n乱鸦声里又斜阳。\n孤帆落处惊鸥鹭，飞映书空雁字行。", 
    "rhythmic": "鹧鸪天"
  }, 
  {
    "author": "赵师侠", 
    "content": "一叶惊秋风露清。\n砌蛩初听傍窗声。\n人逢役鹊飞乌夜，桥渡牵牛织女星。\n银汉淡，暮云轻。\n新蟾斜挂一钩明。\n人间天上佳期处，凉意还从过雨生。", 
    "rhythmic": "鹧鸪天"
  }, 
  {
    "author": "赵师侠", 
    "content": "风定江流似镜平。\n斜阳天外挂微明。\n云归远岫千山暝，雾映疏林一抹横。\n渔火细，钓丝轻。\n黄尘扑扑谩争荣。\n何时了却人间事，泛宅浮家过此生。", 
    "rhythmic": "鹧鸪天"
  }, 
  {
    "author": "赵师侠", 
    "content": "妙曲清声压楚城。\n蕙心兰态见柔情。\n凌波隐称金莲步，蘸甲从教玉笋斟。\n歌缓缓，笑吟吟。\n向人真处可怜生。\n仙源幸有藏春处，何事乘风逐世尘。", 
    "rhythmic": "鹧鸪天"
  }, 
  {
    "author": "赵师侠", 
    "content": "爆竹声中岁又除。\n顿回和气满寰区。\n春风解绿江南树，不与人间染白须。\n残蜡烛，旧桃符。\n宁辞末後饮屠苏。\n归与幸有园林胜，次第花开可自娱。", 
    "rhythmic": "鹧鸪天"
  }, 
  {
    "author": "赵师侠", 
    "content": "节物推移。\n青阳景变，玉灰飞。\n彩仗泥牛，星球雪柳，争报春回。\n丝金缕玉幡儿。\n更斜袅、东风应时。\n宜入新春，人随春好，春与人宜。", 
    "rhythmic": "柳梢青"
  }, 
  {
    "author": "赵师侠", 
    "content": "红紫凋零。\n化工特地，剪玉裁琼。\n碧叶丛芳，檀心点素，香雪团英。\n柔风唤起娉婷。\n似无力、斜翠屏。\n细细吹香，盈盈露，花里倾城。", 
    "rhythmic": "柳梢青"
  }, 
  {
    "author": "赵师侠", 
    "content": "漠漠轻阴。\n养花天气，乍暗还明。\n曲径风微，蜂迷红片，蝶趁游人。\n平芜极目青青。\n谩怅望、谁招断魂。\n柳外愁闻，莺雏唤友，鸠妇呼晴。", 
    "rhythmic": "柳梢青"
  }, 
  {
    "author": "赵师侠", 
    "content": "料峭馀寒。\n元宵欲过，灯火阑珊。\n宿酒难醒，新愁未解，摇兀吟鞍。\n深林百舌关关。\n更雨洗、桃红未乾。\n野烧痕青，荒陂水满，春事何堪。", 
    "rhythmic": "柳梢青"
  }, 
  {
    "author": "赵师侠", 
    "content": "烟敛云收。\n夕阳斜照，暮色迟留。\n天接波光，水涵山影，都在扁舟。\n虚名白尽人头。\n问来往、何时是休。\n潮落潮生，吴山越岭，依旧临流。", 
    "rhythmic": "柳梢青"
  }, 
  {
    "author": "赵师侠", 
    "content": "人间春足。\n一番红紫，水流风逐。\n戏蝶初闲，轻摇粉翅，高低飞扑。\n雨昏烟暝增明，似积雪、枝间映绿。\n后土琼芳，蓬莱仙伴，蕊粉香粟。", 
    "rhythmic": "柳梢青"
  }, 
  {
    "author": "赵师侠", 
    "content": "矫首遐观。\n崇台徙倚，心目俱宽。\n一水萦蓝，群峰耸翠，天接高寒。\n平生江北江南。\n总未识、闽中好山。\n雨暗前汀，云生衣袂，身倦跻攀。", 
    "rhythmic": "柳梢青"
  }, 
  {
    "author": "赵师侠", 
    "content": "暑怀烦郁。\n危栏徙倚，凝情独立。\n榕叶连阴，横罔接秀，壶峰凝碧。\n海山云树微茫，更无数、归帆暮集。\n却忆潇湘，孤村烟渚，晚风斜日。", 
    "rhythmic": "柳梢青"
  }, 
  {
    "author": "赵师侠", 
    "content": "水满方塘。\n菰蒲深处，戏浴鸳鸯。\n灿锦舒霞，红幢绿盖，时递幽香。\n天弓摇挂孤光。\n映烟树、云间渺茫。\n散发披襟，都忘身世，真在仙乡。", 
    "rhythmic": "柳梢青"
  }, 
  {
    "author": "赵师侠", 
    "content": "浓碧抟枝，柔黄衬紫，独殿春风。\n菡萏轻盈，甘瓜馥郁，叶萼相重。\n人生一笑难同。\n更馀韵、都藏笑中。\n日助清芬，酒添风味，须与从容。", 
    "rhythmic": "柳梢青"
  }, 
  {
    "author": "赵师侠", 
    "content": "日丽风和春昼长。\n杏花枝上正芬芳。\n无情社雨亦何狂。\n一洗娇红啼嫩脸，半开新绿映残妆。\n画梁空有燕泥香。", 
    "rhythmic": "浣溪沙"
  }, 
  {
    "author": "赵师侠", 
    "content": "落日沈沈堕翠微。\n断云轻逐晚风归。\n西山南浦画屏围。\n一目波光明欲溜，雨眉山色翠长低。\n须知人与景相宜。", 
    "rhythmic": "浣溪沙"
  }, 
  {
    "author": "赵师侠", 
    "content": "松雪纷纷落冻泥。\n栖禽犹困傍枝低。\n茅檐冰柱玉鞭垂。\n流水溅溅春意动，群山灿灿晓光迷。\n朔风寒日度云迟。", 
    "rhythmic": "浣溪沙"
  }, 
  {
    "author": "赵师侠", 
    "content": "不比阳关去路赊。\n使君行即返京华。\n清江江上是吾家。\n聚散有时思夜雨，留连无计劝流霞。\n红愁绿惨一川花。", 
    "rhythmic": "浣溪沙"
  }, 
  {
    "author": "赵师侠", 
    "content": "雪絮飘池点绿漪。\n舞风游漾燕交飞。\n阴阴庭院日迟迟。\n一缕水沈香散後，半瓯新茗味回时。\nけ闲万事总忘机。", 
    "rhythmic": "浣溪沙"
  }, 
  {
    "author": "赵师侠", 
    "content": "本是孤根傲雪霜。\n肌肤不肯铅黄。\n要随尘世浅匀妆。\n似杏著花尤灿灿，比梅成实自双双。\n青枝巧缀碧鸳鸯。", 
    "rhythmic": "浣溪沙"
  }, 
  {
    "author": "赵师侠", 
    "content": "扁舟又向萧滩去。\n危墙却系江头树。\n风送雨声来。\n凉生真快哉。\n电光云际掣。\n白浪天相接。\n不用怯风波。\n风波平地多。", 
    "rhythmic": "菩萨蛮"
  }, 
  {
    "author": "赵师侠", 
    "content": "娇花媚柳新妆靓。\n裙边微露双鸳并。\n笑靥最多情。\n春从两脸生。\n香罗萦皓腕。\n翠袖笼歌扇。\n馀韵遏云低。\n梁尘簌簌飞。", 
    "rhythmic": "菩萨蛮"
  }, 
  {
    "author": "赵师侠", 
    "content": "晚风断送归帆急。\n重城回首天连碧。\n犹有小楼情。\n西山如旧青。\n故园今渐近。\n应卜灯花信。\n一喜一牵萦。\n平分两处心。", 
    "rhythmic": "菩萨蛮"
  }, 
  {
    "author": "赵师侠", 
    "content": "故人心尚如天远。\n故心人更何由见。\n肠断楚江头。\n泪和江水流。\n江流空滚滚。\n泪尽情无尽。\n不怨薄情人。\n人情逐处新。", 
    "rhythmic": "菩萨蛮"
  }, 
  {
    "author": "赵师侠", 
    "content": "小春爱日融融暖。\n危亭望处晴岚满。\n江静绿回环。\n横陈无际山。\n清霜欺远树。\n黄叶风扶去。\n试探岭头梅。\n点红开未开。", 
    "rhythmic": "菩萨蛮"
  }, 
  {
    "author": "赵师侠", 
    "content": "琼英为惜轻飞去。\n可人妙笔移缣素。\n潇洒向南枝。\n永无开谢时。\n闺房难并秀。\n自是春风手。\n何必问逃禅。\n人间水墨仙。", 
    "rhythmic": "菩萨蛮"
  }, 
  {
    "author": "赵师侠", 
    "content": "多情可是怜高节。\n濡毫幻出真清绝。\n雨叶共风枝。\n天寒人倚时。\n萧萧襟韵胜。\n堪与梅兄并。\n不用翠成林。\n坡仙曾赏音。", 
    "rhythmic": "菩萨蛮"
  }, 
  {
    "author": "赵师侠", 
    "content": "霜风落木千山远。\n护霜云散晴曦暖。\n潇洒小旗亭。\n山花照眼明。\n粉妆匀未了。\n一捻春风小。\n把酒恨匆匆。\n深情妩媚中。", 
    "rhythmic": "菩萨蛮"
  }, 
  {
    "author": "赵师侠", 
    "content": "行舟荡漾鸣双桨。\n江流为我添新涨。\n指顾隔汀洲。\n人归心尚留。\n阳关三叠举。\n怨柳离情苦。\n何似莫来休。\n不来无许愁。", 
    "rhythmic": "菩萨蛮"
  }, 
  {
    "author": "赵师侠", 
    "content": "故人话别情难已。\n故人此别何时会。\n江上驻危亭。\n离怀牵故情。\n悠悠东去水。\n簇簇渔村市。\n应记合江滨。\n潇湘别故人。", 
    "rhythmic": "菩萨蛮"
  }, 
  {
    "author": "赵师侠", 
    "content": "西风又老潇湘树。\n翩翩黄叶辞枝去。\n斜日淡云笼。\n溪山烟霭中。\n危阑闲独倚。\n浪连天际。\n残角起江城。\n书空征雁横。", 
    "rhythmic": "菩萨蛮"
  }, 
  {
    "author": "赵师侠", 
    "content": "东皇不受人间俗。\n为嫌花柳纷红绿。\n特地春和。\n连延雨雪多。\n梅梢封玉蕊。\n春半开犹未。\n还恐怨韶华。\n吹绵作柳花。", 
    "rhythmic": "菩萨蛮"
  }, 
  {
    "author": "赵师侠", 
    "content": "水风叶底波光浅。\n亭亭翠叶红妆面。\n六月下塘春。\n平铺云锦屏。\n露凉轻点缀。\n绿映珍珠袂。\n浑似太真妃。\n倚阑娇困时。", 
    "rhythmic": "菩萨蛮"
  }, 
  {
    "author": "赵师侠", 
    "content": "红杏已香残，唯有海棠堪惜。\n天气著花如酒，醉娇红无力。\n娉娉袅袅倚东风，柔媚忍轻摘。\n凭仗暮寒要住，赛锦川春色。", 
    "rhythmic": "好事近"
  }, 
  {
    "author": "赵师侠", 
    "content": "云度鹊成桥，青翼已传消息。\n彩仗蕊宫初下，应人问佳夕。\n龙烟缥渺散妆楼，香雾拥瑶席。\n准拟洞房披扇，看仙家春色。", 
    "rhythmic": "好事近"
  }, 
  {
    "author": "赵师侠", 
    "content": "正金风零露，玉宇生凉，晚秋天气。\n华渚流虹，应生商佳瑞。\n电绕神枢，庆绵宗社，御宝图宸极。\n脱屣尘凡，游心澹泊，逍遥物外。\n圣子神孙，祖皇文母，上接三宫，下通五世。\n至盛难名，亘古今无比。", 
    "rhythmic": "醉蓬莱"
  }, 
  {
    "author": "赵师侠", 
    "content": "丹诏天飞，见皇家愿治，侧席英才。\n鸿儒抱负素蕴，壮志兴怀。\n文场战胜，便从此、脱迹蒿莱。\n人共羡，鹿鸣劝驾，还因计吏偕来。\n先春占早争开。\n是人间第一，唯有江梅。\n莆中旧传盛事，六亚三魁。", 
    "rhythmic": "汉宫春"
  }, 
  {
    "author": "赵师侠", 
    "content": "晚秋天。\n过暮雨，云容敛，月澄鲜。\n正风露凄清处，砌蛩喧。\n更黄蝶。\n舞翩翩。\n念故里、千山云水隔，被名缰利锁萦牵。\n莫作悲秋意，对尊前。", 
    "rhythmic": "厅前柳"
  }, 
  {
    "author": "赵师侠", 
    "content": "景清佳。\n正倦客，凝秋思。\n浩无涯。\n递十里香芬馥，桂初华。\n向碧叶。\n露芳葩。\n为粟粒、鹅儿情淡薄，倩西风染就丹砂。", 
    "rhythmic": "厅前柳"
  }, 
  {
    "author": "赵师侠", 
    "content": "清和时候雨初晴。\n密树翠阴成。\n新篁嫩摇碧玉，芳径绿苔深。\n雏燕语，乳莺声。\n暑风轻。\n帘旌微动，沈篆烟消，午枕馀清。", 
    "rhythmic": "诉衷情"
  }, 
  {
    "author": "赵师侠", 
    "content": "神功圣德妙难量。\n灵应著莆阳。\n湄洲自昔仙境，宛在水中央。\n孚惠爱，备祈禳。\n降嘉祥。\n云车风马，来歆，桂酒椒浆。", 
    "rhythmic": "诉衷情"
  }, 
  {
    "author": "赵师侠", 
    "content": "茫茫云海浩无边。\n天与谁相连。\n舳舻万里来往，有祷必安全。\n专掌握，雨权。\n属丰年。\n琼卮玉醴，飨此精诚，福庆绵绵。", 
    "rhythmic": "诉衷情"
  }, 
  {
    "author": "赵师侠", 
    "content": "威灵千里护封圻。\n十万户归依。\n白湖宫殿云耸，香火尽虔祈。\n倾寿酒，诵声诗。\n谅遥知。\n民康俗阜，雨润风滋，功与天齐。", 
    "rhythmic": "诉衷情"
  }, 
  {
    "author": "赵师侠", 
    "content": "雪里盈盈玉破花。\n遐想风流，压尽京华。\n点酥团粉任斜。\n独露春妍谁似他。\n有酒何须稚子赊。\n访戴归来，倚棹溪涯。\n人生得意定谈夸。\n除却西湖，不计谁家。", 
    "rhythmic": "一翦梅"
  }, 
  {
    "author": "赵师侠", 
    "content": "暖日烘梅冷未苏。\n脱叶随风，独见枯株。\n先春占早又何如。\n玉点枝头，犹自萧疏。\n江北江南景不殊。\n雪里花清，月下香浮。\n他年调鼎费工夫。\n且与藏春，处士西湖。", 
    "rhythmic": "一翦梅"
  }, 
  {
    "author": "赵师侠", 
    "content": "斜阳留照有馀红。\n烟霭淡冥。\n麦陇青摇一望，前山翠失双峰。", 
    "rhythmic": "朝中措"
  }, 
  {
    "author": "赵师侠", 
    "content": "疏疏帘幕映娉婷。\n初试晓妆新。\n玉腕云边缓转，修蛾波上微颦。", 
    "rhythmic": "朝中措"
  }, 
  {
    "author": "赵师侠", 
    "content": "西风著意送归船。\n家近总欣然。\n去日梅开烂漫，归时秋满山川。", 
    "rhythmic": "朝中措"
  }, 
  {
    "author": "赵师侠", 
    "content": "乱山春过雪成堆。\n七里递香回。\n蕊簇玲珑金粟，花装碎屑玫瑰。", 
    "rhythmic": "朝中措"
  }, 
  {
    "author": "赵师侠", 
    "content": "开随律度芳辰。\n鲜艳见天真。\n不比浮花浪蕊，天教月月常新。", 
    "rhythmic": "朝中措"
  }, 
  {
    "author": "赵师侠", 
    "content": "眉间黄色喜何如。\n花县拜恩初。\n五品荣颁命服，十行祗奉天书。", 
    "rhythmic": "朝中措"
  }, 
  {
    "author": "赵师侠", 
    "content": "日暖风喧，殿春琼蕊依台榭。\n雪堆花架。\n不用丹青写。\n莹彻精神，映月唯宜夜。\n香帕。\n倩风扶下。\n碎玉残妆卸。", 
    "rhythmic": "点绛唇"
  }, 
  {
    "author": "赵师侠", 
    "content": "漠漠春阴，褪花时候馀寒峭。\n数声啼鸟。\n唤起帘栊晓。\n云鬓慵梳，淡拂春山小。\n情多少。\n乱萦愁抱。\n风里垂杨袅。", 
    "rhythmic": "点绛唇"
  }, 
  {
    "author": "赵师侠", 
    "content": "袅袅娉娉，可人尤赛娘风韵。\n花娇玉润。\n一捻春期近。\n占路藏机，已向棋中进。\n俱休问。\n酒旗花阵。\n早晚争先胜。", 
    "rhythmic": "点绛唇"
  }, 
  {
    "author": "赵师侠", 
    "content": "清和时候，薰风来小院。\n琅脱箨，方塘荷翠。\n柳丝轻度流莺，画栋低飞乳燕。\n园林绿阴初遍。\n景何限。\n轻纱细葛，纶巾和羽扇。\n披襟散发，心清尘不染。", 
    "rhythmic": "扑蝴蝶"
  }, 
  {
    "author": "赵师侠", 
    "content": "微云扫尽碧虚宽。\n月华光影寒。\n山河表里鉴中看。\n沈沈清夜阑。\n风细细，露。\n神游八极间。", 
    "rhythmic": "醉桃源・阮郎归"
  }, 
  {
    "author": "赵师侠", 
    "content": "纤枝延蔓走青虬。\n风清体更柔。\n故绕檀蕊著花稠。\n疏疏如缀旒。\n琼作靥，玉成裘。\n玫瑰应辈流。", 
    "rhythmic": "醉桃源・阮郎归"
  }, 
  {
    "author": "赵师侠", 
    "content": "杜鹃花发映山红。\n韶光觉正浓。\n水流红紫各西东。\n绿肥春已空。\n闲戏蝶，懒游蜂。\n破除花影重。", 
    "rhythmic": "醉桃源・阮郎归"
  }, 
  {
    "author": "赵师侠", 
    "content": "千林脱落群芳息。\n有一枝先白。\n孤标疏影压花丛，更清香堪惜。\n吟情无尽，赏音未已，早纷纷藉藉。\n想贪结子去调羹，任叫云横笛。", 
    "rhythmic": "贺圣朝"
  }, 
  {
    "author": "赵师侠", 
    "content": "白云开残，红云吹尽。\n园林新绿迷芳径。\n榆钱不解青春，随风乱点苍苔晕。\n紫燕飞忙，黄鹂声嫩。\n日长烟暖游蜂困。\n凭高念远思无穷，那堪宿酒厌厌病。", 
    "rhythmic": "踏莎行"
  }, 
  {
    "author": "赵师侠", 
    "content": "万事随缘，一身须正。\n功名富贵皆前定。\n多图广计要争强，如何人力将天胜。\n枉费机谋，徒劳奔竞。\n到头毕竟由他命。\n安时处顺得心闲，饥餐困寝亏贤甚。", 
    "rhythmic": "踏莎行"
  }, 
  {
    "author": "赵师侠", 
    "content": "伤离索。\n不堪凉月穿珠箔。\n穿珠箔。\n料应别後，粉销琼削。\n无聊倚遍西楼角。\n枝头几误惊飞鹊。\n惊飞鹊。\n先来憔悴，更逢摇落。", 
    "rhythmic": "忆秦娥"
  }, 
  {
    "author": "赵师侠", 
    "content": "一阵晓风花信早，先到小桃枝。\n冉冉红云映翠微。\n开宴忆瑶池。\n零乱分飞贪结子，芳径自成蹊。", 
    "rhythmic": "武陵春"
  }, 
  {
    "author": "赵师侠", 
    "content": "乍雨笼晴云不定，芳草绿纤柔。\n燕语莺啼小院幽。\n春色二分休。\n试凭危栏凝远目，山与水光浮。", 
    "rhythmic": "武陵春"
  }, 
  {
    "author": "赵师侠", 
    "content": "无风轻燕。\n缭绕深深院。\n昼永人闲帘不卷。\n时听莺簧巧啭。\n清和天气阴阴。\n南风初奏薰琴。\n唤起午窗新梦，愁添一掬归心。", 
    "rhythmic": "清平乐"
  }, 
  {
    "author": "赵师侠", 
    "content": "一宵风雨。\n春与人俱去。\n春解再来花作主。\n只有行人无据。\n殷勤满酌离觞。\n阳关唱起愁肠。\n苦恨无情杜宇，声声叫断斜阳。", 
    "rhythmic": "清平乐"
  }, 
  {
    "author": "赵师侠", 
    "content": "纤娇小。\n也解争春早。\n占得中央颜色好。\n装点枝枝新巧。\n东皇初到江城。\n殷勤先去迎春。\n乞与黄金腰带，压持红紫纷纷。", 
    "rhythmic": "清平乐"
  }, 
  {
    "author": "赵师侠", 
    "content": "风波平地，尘埃扑面，总是争名竞利。\n悟时不必苦贪图，但言任、流行坎止。\n忽来忽去，何荣何辱，天也知人深意。\n一帆风送过桐江，喜跳出、琉璃井里。", 
    "rhythmic": "鹊桥仙"
  }, 
  {
    "author": "赵师侠", 
    "content": "同云幕幕，狂风浩浩，激就六花飞下。\n山川满目白模糊，更茅舍、溪桥潇洒。\n玉田银界，瑶林琼树，光映乾坤不夜。\n行人不为旅人忙，怎解识、天然图画。", 
    "rhythmic": "鹊桥仙"
  }, 
  {
    "author": "赵师侠", 
    "content": "春光已暮，花残叶密，更值无情风雨。\n斜阳芳树翠烟中，又听得、声声杜宇。\n血流无用，离魂空断，只挠凄凉为旅。\n在家谁道不如归，你何似、随风归去。", 
    "rhythmic": "鹊桥仙"
  }, 
  {
    "author": "赵师侠", 
    "content": "明河风细，鹊桥云淡，秋入庭梧先坠。\n摩孩罗荷叶伞儿轻，总排列、双双对对。\n花瓜应节、蛛丝卜巧，望月穿针楼外。\n不知谁见女牛忙，谩多少、人间欢会。", 
    "rhythmic": "鹊桥仙"
  }, 
  {
    "author": "赵师侠", 
    "content": "风和雨。\n又送一番春去。\n春去不知何处住。\n惜春无觅处。\n柳老空抟香絮。\n莺娇乍迁芳树。\n回念故园如旧否。\n不堪闻杜宇。", 
    "rhythmic": "谒金门"
  }, 
  {
    "author": "赵师侠", 
    "content": "江水绿。\n江山数峰如簇。\n唤渡小舟来岸北。\n笋舆行太速。\n素艳窗纱笼玉。\n埠负看花心目。\n今夜知他何处宿。\n断魂沙路曲。", 
    "rhythmic": "谒金门"
  }, 
  {
    "author": "赵师侠", 
    "content": "沙畔路。\n记得旧时行处。\n蔼蔼疏烟迷远树。\n野航横不渡。\n竹里疏花梅吐。\n照眼一川鸥鹭。\n家在清江江上住。\n水流愁不去。", 
    "rhythmic": "谒金门"
  }, 
  {
    "author": "赵师侠", 
    "content": "风雨急。\n红紫又还狼藉。\n嫩绿团枝苔径湿。\n帘开双燕入。\n院静昼闲人寂。\n一缕水沈烟直。\n心事有谁能会得。\n阶前芳草碧。", 
    "rhythmic": "谒金门"
  }, 
  {
    "author": "赵师侠", 
    "content": "风策策。\n山迥暮烟横白。\n淅沥穿林翻败叶。\n羁怀愁倦客。\n问宿荒村山驿。\n谁识离情脉脉。\n雁足无书孤夜色。\n音尘千里隔。", 
    "rhythmic": "谒金门"
  }, 
  {
    "author": "赵师侠", 
    "content": "花夜雨。\n渺渺绿波南浦。\n擘絮晴云山外吐。\n凝情谁共语。\n十二玉梯空伫。\n闲却琐窗朱户。\n久客念归归未许。\n寸心愁万缕。", 
    "rhythmic": "谒金门"
  }, 
  {
    "author": "赵师侠", 
    "content": "风雨半。\n春锁绿杨深院。\n幕浪不翻香穗卷。\n轻寒闲便面。\n归兴新来不浅。\n勾引闲愁撩乱。\n一枕春酲谁与管。\n晓莺惊梦断。", 
    "rhythmic": "谒金门"
  }, 
  {
    "author": "赵师侠", 
    "content": "相看情未足。\n离觞已催促。\n停歌欲语眉先蹙。\n何期归太速。\n如今去也，无计追逐。\n怎忍听、阳关曲。\n扁舟後夜滩头宿。", 
    "rhythmic": "东坡引"
  }, 
  {
    "author": "赵师侠", 
    "content": "飞花红不聚。\n都因夜来雨。\n枝头冷落情如许。\n东风谁是主。\n看看满地，堆却香絮。\n但目断、章台路。\n残英剩蕊留春住。", 
    "rhythmic": "东坡引"
  }, 
  {
    "author": "赵师侠", 
    "content": "杯行情意密。\n今宵是何夕。\n行人此别真堪惜。\n愁肠空闷郁。\n明朝去也，回首相忆。\n要留恋、如何得。\n无端骤雨飘何急。", 
    "rhythmic": "东坡引"
  }, 
  {
    "author": "赵师侠", 
    "content": "梅从陇首传，柳向邮亭折。\n鸳瓦晓霜浓，掠面凝寒色。\n相逢意便亲，欲去如何说。\n我亦是行人，更与行人别。", 
    "rhythmic": "生查子"
  }, 
  {
    "author": "赵师侠", 
    "content": "千山拥翠屏，一水萦罗带。\n雨过水痕添，云散山容在。\n亭高景最幽，天回风尤快。\n啼鸟一声闲，唤起情无奈。", 
    "rhythmic": "生查子"
  }, 
  {
    "author": "赵师侠", 
    "content": "迟迟春昼长，冉冉东风软。\n寒食乍晴天，红紫芳菲遍。\n前峰积翠横，新涨蓝远。\n向晚淡烟迷，一段屏山展。", 
    "rhythmic": "生查子"
  }, 
  {
    "author": "赵师侠", 
    "content": "春光不肯留，风雨催将去。\n红逐故园尘，绿满江南树。\n阴晴寒食天，寂寞西郊路。\n芳草织新愁，怅望人何处。", 
    "rhythmic": "生查子"
  }, 
  {
    "author": "赵师侠", 
    "content": "庭虚任雀喧，院静无人到。\n回首十年非，赖得知几早。\n心随香篆销，意与梅花好。\n万事转头空，一笑吾身老。", 
    "rhythmic": "生查子"
  }, 
  {
    "author": "赵师侠", 
    "content": "玉壶冰结暮天寒。\n朔吹绕阑干。\n雪破梢头，香传花外，春信入江南。", 
    "rhythmic": "少年游"
  }, 
  {
    "author": "赵师侠", 
    "content": "冰霜凝冻腊残时。\n暖律渐推移。\n彩胜罗幡，土牛春杖，和气与春回。", 
    "rhythmic": "少年游"
  }, 
  {
    "author": "赵师侠", 
    "content": "乐岁农家喜夜春。\n朝来收宿雾，快新晴。\n云移日转午风轻。\n香罗薄，喧暖困游人。\n积水满春塍。\n绿波翻郁郁，露秧针。", 
    "rhythmic": "小重山"
  }, 
  {
    "author": "赵师侠", 
    "content": "雨馀风劲。\n雾重千山暝。\n茅舍寒林相映。\n分明是、图画景。\n去程何日定。\n天远长安近。", 
    "rhythmic": "霜天晓角"
  }, 
  {
    "author": "赵师侠", 
    "content": "舣舟砂碛。\n秋净波澄碧。\n极目青山横远，悬崖断、拥苍壁。\n傍岩渔艇集。", 
    "rhythmic": "霜天晓角"
  }, 
  {
    "author": "赵师侠", 
    "content": "天共水，水远与天连。\n天净水平寒月漾，水光月色两相兼。\n月映水中天。\n人与景，人景古难全。", 
    "rhythmic": "江南好・忆江南"
  }, 
  {
    "author": "赵师侠", 
    "content": "亭皋霜重飞叶满。\n听西风断雁。\n闲凭危阑，斜阳红欲敛。\n行人归期太晚。", 
    "rhythmic": "关河令・清商怨"
  }, 
  {
    "author": "赵师侠", 
    "content": "江头伊轧动柔橹。\n渐楚天欲暮。\n浩荡轻鸥，波间自容与。\n岸蓼汀苹无绪。", 
    "rhythmic": "关河令・清商怨"
  }, 
  {
    "author": "赵师侠", 
    "content": "连朝雨骤驱春去，瓦注盆倾。\n不记初春。\n润柳催花忒有情。\n春光解有重来日，宁耐休争。\n待得秋深。\n听你无聊点滴声。", 
    "rhythmic": "采桑子"
  }, 
  {
    "author": "赵师侠", 
    "content": "梅花谢後樱花绽，浅浅匀红。\n试手天工。\n百卉千葩一信通。\n馀寒未许开舒妥，怨雨愁风。\n结子筠笼。\n万颗匀圆讶许同。", 
    "rhythmic": "采桑子"
  }, 
  {
    "author": "赵师侠", 
    "content": "绛萼衬轻红。\n缀簇玲珑。\n夭桃繁李一时同。\n独向枝头春意闹，娇倚东风。\n飞片入帘栊。\n粉淡香浓。\n凤箫声断月明中。\n只恐明朝风雨恶，燕嘴泥融。", 
    "rhythmic": "浪淘沙"
  }, 
  {
    "author": "赵师侠", 
    "content": "桃萼正芳菲。\n初占春时。\n蒸霞灿锦望中迷。\n斜出繁枝临曲沼，鸾鉴妆迟。\n蜂蝶镇相依。\n天气融怡。\n空教追忆武陵溪。\n片片漫随流水去，风暖烟霏。", 
    "rhythmic": "浪淘沙"
  }, 
  {
    "author": "赵师侠", 
    "content": "摇曳万丝风。\n轻染烟浓。\n鹅黄初褪绿茸茸。\n雨洗云娇春向晚，雪絮空。\n车马灞桥中。\n别绪匆匆。\n只知攀折怨西东。\n不道晓风残月岸，离恨无穷。", 
    "rhythmic": "浪淘沙"
  }, 
  {
    "author": "赵师侠", 
    "content": "太平和气兆嘉祥。\n草木总成双。\n红苞翠盖出横塘。\n两两斗芬芳。\n干摇碧玉并青房。\n仙髻拥新妆。", 
    "rhythmic": "双头莲令"
  }, 
  {
    "author": "赵师侠", 
    "content": "西真仙子宴瑶池。\n素裳琼艳冰肌。\n瑞笼香雾扑铢衣。\n凤翥鸾飞。\n玉骨解凌风露，铅华不凝脂。\n戍楼羌管正孤吹。\n月淡烟低。", 
    "rhythmic": "画堂春"
  }, 
  {
    "author": "赵师侠", 
    "content": "木落千山瘦，风微一水澄。\n清霜暖日快归程。\n唤渡沙头、款款话离情。\n傍岸渔舟集，横空雁字轻。", 
    "rhythmic": "南柯子・南歌子"
  }, 
  {
    "author": "赵师侠", 
    "content": "笳鼓旌旗改色，弓刀铠甲增明。\n攒花簇队马蹄轻。\n禀听元戎号令。\n羊轻裘临阵，亚夫细柳屯营。\n观瞻已耸定王城。\n飞虎威名日振。", 
    "rhythmic": "西江月"
  }, 
  {
    "author": "赵师侠", 
    "content": "淼淼澄清波面，依依紫翠山光。\n危栏徙倚对斜阳。\n山影波流荡漾。\n世事一番醒醉，人生几度炎凉。\n高情收拾付觥觞。\n何止羲皇人上。", 
    "rhythmic": "西江月"
  }, 
  {
    "author": "赵师侠", 
    "content": "元宵三五。\n正好嬉游去。\n梅柳蛾蝉斗济楚。\n换鞋儿、添头面，只等黄昏，恰恨有、些子无情风雨。\n心忙腹热，没顿浑身处。\n急把灯台炙艾炷。\n做匙婆、许葱油，麦灰画葫芦，更漏转，越不停不住。\n待归去、尤自意迟疑，但无语空将，眼儿厮觑。", 
    "rhythmic": "洞仙歌"
  }, 
  {
    "author": "赵师侠", 
    "content": "元夜景尤殊。\n万斛金莲照九衢。\n锤拍豉汤都卖得，争如。\n甘露杯中万颗珠。\n应是著功夫。\n脑麝浓薰费小厨。\n不比七夕黄蜡做，知无。\n要底圆儿糖上浮。", 
    "rhythmic": "南乡子"
  }, 
  {
    "author": "赵师侠", 
    "content": "春日迟迟。\n春景熙熙。\n渐郊原、芳草萋萋。\n夭桃灼灼，杨柳依依。\n见燕喃喃，蜂簇簇，蝶飞飞。\n闲庭寂寂，曲沼漪漪。\n更秋千、红索垂垂。", 
    "rhythmic": "行香子"
  }, 
  {
    "author": "赵师侠", 
    "content": "晴日敛春泥，陌上东风软。\n料峭寒禁花柳闲，枉恨春工浅。\n绿涨一江深，黛泼千山远。\n目断平芜无际愁，数尽征鸿点。", 
    "rhythmic": "卜算子"
  }, 
  {
    "author": "赵师侠", 
    "content": "杨柳褪金丝，艳杏摇红影。\n欲雨还晴二月天，春色浑无定。\n晓梦不堪惊，午昼新来永。\n一掬归心万叠愁，空惹长亭恨。", 
    "rhythmic": "卜算子"
  }, 
  {
    "author": "赵师侠", 
    "content": "娇艳醉杨妃，轻袅怜飞燕。\n人在昭阳睡足时，初试妆深浅。\n一段锦新裁，万里来何远。\n高烛休教照夜寒，媚脸融春艳。", 
    "rhythmic": "卜算子"
  }, 
  {
    "author": "赵师侠", 
    "content": "绿暗柳藏烟，红淡花经雨。\n更著如花似玉人，艳态娇波注。\n纤手捧瑶卮，缓遏歌云缕。\n只恐莺花不解留，还逐东风去。", 
    "rhythmic": "卜算子"
  }, 
  {
    "author": "赵师侠", 
    "content": "云敛料寒轻，雨涨春波渺。\n旅枕无堪梦易惊，啼声催晓。\n尚忆故园花，红紫为容好。\n世路崎岖长短亭，来往何时了。", 
    "rhythmic": "卜算子"
  }, 
  {
    "author": "赵师侠", 
    "content": "桂华移自云岩。ピ\n更被灵砂染丹。ピ\n清露湿酡颜。ピ\n醉乘风、下临世间。ピ\n素娥襟韵萧闲。ピ\n不与群芳并看。ピ", 
    "rhythmic": "伊州三台"
  }, 
  {
    "author": "陈亮", 
    "content": "不见南师久，谩说北群空。\n当场只手，毕竟还我万夫雄。\n自笑堂堂汉使，得似洋洋河水，依旧只流东。\n且复穹庐拜，会向藁街逢。\n尧之都，舜之壤，禹之封。\n於中应有，一个半个耻臣戎。\n万里腥膻如许，千古英灵安在，磅礴几时通。\n胡运何须问，赫日自当中。", 
    "rhythmic": "水调歌头"
  }, 
  {
    "author": "陈亮", 
    "content": "江南春色，算来是、多少胜游清赏。\n妖冶廉纤，只做得，飞鸟向人偎傍。\n地辟天开，精神朗慧，到底还京样。\n人家小语，一声声近清唱。\n因念旧日山城，个人如画，已作州中想。\n邓禹笑人无限也，冷落不堪惆怅。\n秋水双明，高山一弄，著我些悲壮。\n南徐好住，片帆有分来往。", 
    "rhythmic": "念奴娇"
  }, 
  {
    "author": "陈亮", 
    "content": "修竹更深处。\n映帘栊、清阴障日，坐来无暑。\n水激泠泠如何许。\n跳碎危栏玉树。\n都不系、人间朝暮。\n东阁少年今老矣，况樽中有酒嫌推去。\n犹著我，明流语。\n大家绿野陪容与。\n算等闲、过了薰风，又还商素。\n手弄柔条人健否，尤忆当时雅趣。\n恩未报、恐成辜负。\n举目江河休感涕，念有君如此何愁虏。\n歌未罢，谁来舞。", 
    "rhythmic": "贺新郎"
  }, 
  {
    "author": "陈亮", 
    "content": "曾洗乾坤，问何事、雄图顿屈。\n试著眼、阶除当下，又添英物。\n北向争衡幽愤在，南来遗恨狂酋失。\n算凄凉部曲几人存，三之一。\n诸老尽，郎君出。\n恩未报，家何恤。\n念横飞直上，有时还戢。\n笑我只知存饱暖，感君元不论阶级。\n休更上百尺旧家楼，尘侵帙。", 
    "rhythmic": "满江红"
  }, 
  {
    "author": "陈亮", 
    "content": "天高气肃。\n正月色分明，秋容新沐。\n桂子初收，三十六宫都足。\n不辞散落人间去，怕群花、自嫌凡俗。\n向他秋晚，唤回春意，几曾幽独。\n是天上、馀香剩馥。\n怪一树香风，十里相续。\n坐对花旁，但见色浮金粟。\n芙蓉只解添秋思，况东篱、凄凉黄菊。\n入时太浅，背时太远，爱寻高躅。", 
    "rhythmic": "桂枝香"
  }, 
  {
    "author": "陈亮", 
    "content": "小屈穹庐，但二满三平，共劳均佚。\n人中龙虎，本为明时而出。\n只合是、端坐王朝，看指挥整办，扫荡飘忽。\n也持汉节，聊过旧家宫室。\n西风又还带暑，把征衫著上，有时披拂。\n休将看花泪眼，闻弦□骨。\n对遗民、有如皎日。", 
    "rhythmic": "三部乐"
  }, 
  {
    "author": "陈亮", 
    "content": "人物从来少，篱菊为谁黄。\n去年今日，倚楼还是听行藏。\n未觉霜风无赖，好在月华如水，心事楚天长。\n讲论参洙泗，杯酒到虞唐。\n人未醉，歌宛转，兴悠扬。\n太平胸次，笑他磊欲成狂。\n且向武夷深处，坐对云烟开敛，逸思如微茫。\n我欲为君寿，何许得新腔。", 
    "rhythmic": "水调歌头"
  }, 
  {
    "author": "陈亮", 
    "content": "危楼远望，叹此意、今古几人曾会。\n鬼设神施，浑认作、天限南疆北界。\n一水横陈，莲岗三面，做出争雄势。\n六朝何事，只成门户私计。\n因笑王谢诸人，登高怀远，也学英雄涕。\n凭却长江管不到，河洛腥膻无际。\n正好长驱，不须反顾，寻取中流誓。\n小儿破贼，势成宁问疆场。", 
    "rhythmic": "念奴娇"
  }, 
  {
    "author": "陈亮", 
    "content": "老去凭谁说。\n看几番、神奇臭腐，夏裘冬葛。\n父老长安今馀几，後死无仇可雪。\n犹未燥、当时生发。\n二十五弦多少恨，算世间、那有平分月。\n胡妇弄，汉宫瑟。\n树犹如此堪重别。\n只使君、从来与我，话头多合。\n行矣置之无足问，谁唤妍皮痴骨。\n但莫使、伯牙弦绝。\n九转丹砂牢拾取，管精金、只是寻常铁。\n龙共虎，应声裂。", 
    "rhythmic": "贺新郎"
  }, 
  {
    "author": "陈亮", 
    "content": "蔗浆酪粉，玉壶冰醑，朝罢更闻宣赐。\n去天咫尺，下拜再三，幸今有母可遗。\n年年此日，共道月入怀中最贵。\n向暑天，正风云会遇，有恁嘉瑞。\n鹤冲霄，鱼得水。\n一超便、直入神仙地。\n植根江表。\n开拓两河，做得黑头公未。", 
    "rhythmic": "瑞云浓慢"
  }, 
  {
    "author": "陈亮", 
    "content": "波光渺渺浸晴陂。\n有亭湖岸西。\n芰荷香拂柳丝垂。\n升堂献寿卮。\n红约腕，绿侵衣。\n愿祝届期颐。\n花间妙语欲无诗。\n一年歌一词。", 
    "rhythmic": "阮郎归"
  }, 
  {
    "author": "陈亮", 
    "content": "驾扁舟，冲剧暑。\n千里江上去。\n夜宿晨兴，一一旧时路。\n百年望了旬头，被人馋破，故纸里、是争雄处。\n怎生诉。\n欲待细与分疏，其如有凭据。\n包裹生鱼，活底怎遭遇。\n相逢樽酒何时，征衫容易，君去也、自家须住。", 
    "rhythmic": "祝英台近"
  }, 
  {
    "author": "陈亮", 
    "content": "手拈黄花还自笑。\n笑比渊明，莫也归来早。\n随世功名浑草草。\n五湖却共繁华老。\n冷淡家生冤得道。\n旖旎妖娆，春梦如今觉。\n管个岁华须到了。\n此花之後花应少。", 
    "rhythmic": "蝶恋花"
  }, 
  {
    "author": "陈亮", 
    "content": "人爱新来景，龙认旧时湫。\n不论三伏，小住便觉凛生秋。\n我自醉眠其上，任是水流其下，湍激若为收。\n世事如斯去，不去为谁留。\n本无心，随所寓，触虚舟。\n东山始末，且向灵洞与沈浮。\n料得神仙窟穴，争似提封万里，大小几琉球。\n但有君才具，何用问时流。", 
    "rhythmic": "水调歌头"
  }, 
  {
    "author": "陈亮", 
    "content": "西风带暑，又还是、长途利牵名役。\n我已无心，君因甚，更把青衫为客。\n邂逅卑飞，几时高举，不露真消息。\n大家行处，到头须管行得。\n何处寻取狂徒，可能著意，更问渠侬骨。\n天上人间，最好是、闹里一般岑寂。\n瀛海无波，玉堂有路，稳著青霄翼。\n归来何事，眼光依旧生碧。", 
    "rhythmic": "念奴娇"
  }, 
  {
    "author": "陈亮", 
    "content": "悄静菊花天，洗尽梧桐雨。\n倍九周遭烂熳开，祝寿当头取。\n顶戴玉袍黄，叠秀金棱吐。\n仙种花容晚节香，人愿争先睹。", 
    "rhythmic": "卜算子"
  }, 
  {
    "author": "陈亮", 
    "content": "离乱从头说。\n爱吾民，金缯不爱，蔓藤累葛。\n壮气尽消人脆好，冠盖阴山观雪。\n亏杀我，一星星发。\n涕出女吴成倒转，问鲁为齐弱何年月。\n丘也幸，由之瑟。\n斩新换出旗麾别。\n把当时、一椿大义，拆开收合。\n据地一呼吾往矣，万里摇肢动骨。\n这话霸、又成痴绝。\n天地洪炉谁扇，算於中、安得长坚铁。\n淝水破，关东裂。", 
    "rhythmic": "贺新郎"
  }, 
  {
    "author": "陈亮", 
    "content": "菊花细雨。\n萧萧红蓼汀渚。\n景物渐幽，风致如许。\n秋未暮。\n又值吾初度。\n看天宇。\n正澄清欲往，登高未也，红尘当面飞舞。\n几人吊古。\n乌帽牢收取。", 
    "rhythmic": "垂丝钓"
  }, 
  {
    "author": "陈亮", 
    "content": "人立玉，天如水，特地如何撰。\n海南沈烧著，欲寒犹暖。\n算从头，有多少、厚德阴功，人家上，一一旧时香案。\n经惯。\n小驻吾舟才尔，依然欢声满。\n莫也教、公子王孙眼见。", 
    "rhythmic": "彩凤飞"
  }, 
  {
    "author": "陈亮", 
    "content": "落魄行歌记昔游。\n头颅如许尚何求。\n心肝吐尽无馀事，口腹安然岂远谋。\n才怕暑，又伤秋。\n天涯梦断有书不。\n大都眼孔新来浅，羡尔微官作计周。", 
    "rhythmic": "鹧鸪天"
  }, 
  {
    "author": "陈亮", 
    "content": "新雨足。\n洗尽山城袢褥。\n见说好峰三十六。\n峰峰如立玉。\n四海英游追逐。\n事业相时伸缩。\n入境德星须做福。\n只愁金诏趣。", 
    "rhythmic": "谒金门"
  }, 
  {
    "author": "陈亮", 
    "content": "一夜秋光先著柳。\n暑力平明羞失守。\n西风不放入帘帏，饶永昼。\n沈烟透。\n半月十朝秋定否。\n指点芙蕖凝伫久。\n高处成莲深处藕。\n百年长共月团圆，女进男，酒称寿。\n一点浮云人似旧。", 
    "rhythmic": "天仙子"
  }, 
  {
    "author": "陈亮", 
    "content": "事业随人品，今古几麾旌。\n向来谋国，万事尽出汝书生。\n安识鲲鹏变化，九万里风在下，如许上南溟。\n斥旁边笑，河汉一头倾。\n叹世间，多少恨，几时平。\n霸图消歇，大家创见又成惊。\n邂逅汉家龙种，正尔乌纱白，驰骛觉身轻。\n樽酒从渠说，双眼为谁明。", 
    "rhythmic": "水调歌头"
  }, 
  {
    "author": "陈亮", 
    "content": "秋容一洗，不受凡尘。\n许大乾坤这回大。\n向上头，些子是雕鹗抟空，篱底下，只有黄花几朵。\n骑鲸汗慢，那得人同坐。\n赤手丹心扑不破。\n问唐虞、禹汤文武，多少功名，犹自是、一点浮云铲过。\n且烧却、一瓣海南沈，任拈取、千年陆沈奇货。", 
    "rhythmic": "洞仙歌"
  }, 
  {
    "author": "陈亮", 
    "content": "嫩寒天，金气雨，揽断一秋事。\n仝样霏微，远作小晴意。\n世间万宝都成，些儿无欠，只待与、黄花为地。\n好招致。\n对此郁郁葱葱，新未成醉。\n翻手为云，造物等儿戏。\n也知富贵来时，一班呈露，便做出人中祥瑞。", 
    "rhythmic": "祝英台近"
  }, 
  {
    "author": "陈亮", 
    "content": "书册如仇，旧游浑讳。\n有怀不断人应异。\n千山上去梦魂轻，片帆似下蛮溪水。\n已共酒杯，长坚海誓。\n见君忽忘花前醉。\n从来解事苦无多，不知解到毫芒未。", 
    "rhythmic": "踏莎行"
  }, 
  {
    "author": "陈亮", 
    "content": "人物满东瓯。\n别我江心识俊游。\n北尽平芜南似画，中流。\n谁系龙骧万斛舟。\n去去几时休。\n犹自潮上更来头。\n醉墨淋漓人感旧，离愁。\n一夜西风似夏不。", 
    "rhythmic": "南乡子"
  }, 
  {
    "author": "陈亮", 
    "content": "入脚西风，渐去去来来，早三之一。\n春花无数，毕竟何如秋实。\n不须待、名品如麻，试为君屈指，是谁层出。\n十朝半月，争看抟空霜鹘。\n从来别真共假，任盘根错节，更饶仓卒。\n还他济时好手，封侯奇骨。\n没些儿、姗勃。", 
    "rhythmic": "三部乐"
  }, 
  {
    "author": "陈亮", 
    "content": "话杀浑闲说。\n不成教、齐民也解，为伊为葛。\n樽酒相逢成二老，却忆去年风雪。\n新著了、几茎华发。\n百世寻人犹接踵，叹只今两地三人月。\n写旧恨，向谁瑟。\n男儿何用伤离别。\n况古来、几番际会，风从云合。\n千里情亲长晤对，妙体本心次骨。\n卧百尺、高楼斗绝。\n天下适安耕且老，看买犁卖剑平家铁。\n壮士泪，肺肝裂。", 
    "rhythmic": "贺新郎"
  }, 
  {
    "author": "陈亮", 
    "content": "一夜相思，水边清浅横枝瘦。\n小窗如昼。\n情共香俱透。\n清入梦魂，千里人长久。\n君知否。\n雨人。\n格调还依旧。", 
    "rhythmic": "点绛唇"
  }, 
  {
    "author": "陈亮", 
    "content": "电绕璇枢，此时昌运生真主。\n庆聊簪组。\n喜气生绵宇。\n宴启需云，湛露恩均布。\n锵韶。\n凤歌鸾舞。\n玉飞香醑。", 
    "rhythmic": "点绛唇"
  }, 
  {
    "author": "陈亮", 
    "content": "碧落蟠桃，春风种在琼瑶苑。\n几回花绽。\n一子千年见。\n香染丹霞，摘向流虹旦。\n深深愿。\n万年天算。\n玉颗常来献。", 
    "rhythmic": "点绛唇"
  }, 
  {
    "author": "陈亮", 
    "content": "烟雨楼台，晓来独上无滋味。\n落花流水。\n掩映渔樵市。\n酒圣诗狂，只遣愁无计。\n频凝睇。\n问人天际。\n曾见归舟未。", 
    "rhythmic": "点绛唇"
  }, 
  {
    "author": "陈亮", 
    "content": "池草抽新碧，山桃褪小红。\n寻春闲过小园东。\n春在乱花深处、鸟声中。\n游镫归敲月，春衫醉舞风。\n谁家三弄学元戎。\n吹起闲愁，容易上眉峰。", 
    "rhythmic": "南歌子"
  }, 
  {
    "author": "陈亮", 
    "content": "篱菊吐寒花，香弄小园秋色。\n携手画阑西畔，忆去年同摘。\n小亭依旧锁西风，往事已无迹。\n懒向碧云深处，问征鸿消息。", 
    "rhythmic": "好事近"
  }, 
  {
    "author": "陈亮", 
    "content": "横玉叫清宵，帘外月侵残烛。\n人在画楼高处，倚阑干几曲。\n穿云裂石韵悠扬，风细断远续。\n惊落小梅香粉，点一庭苔绿。", 
    "rhythmic": "好事近"
  }, 
  {
    "author": "陈亮", 
    "content": "的两三枝，点破暮烟苍碧。\n好在屋檐斜入，傍玉奴横笛。\n月华如水过林塘，花阴弄苔石。\n欲向梦中飞蝶，恐幽香难觅。", 
    "rhythmic": "好事近"
  }, 
  {
    "author": "陈亮", 
    "content": "小雨翻花落画檐。\n栏堂香注酒重添。\n花枝能语出朱帘。\n缓步金莲移小小，持杯玉笋露纤纤。\n此时谁不醉厌厌。", 
    "rhythmic": "浣溪沙"
  }, 
  {
    "author": "陈亮", 
    "content": "桃花已作东风笑，小蕊嫣然。\n春色暄妍。\n缓步烟霞到洞天。\n一杯满泻蒲桃绿，且共留连。\n醉倒花前。\n也占红香影里眠。", 
    "rhythmic": "采桑子"
  }, 
  {
    "author": "陈亮", 
    "content": "蓼花风淡水云纤。\n倚阁卷重帘。\n索寞败荷翠减，萧疏晚□红添。", 
    "rhythmic": "朝中措"
  }, 
  {
    "author": "陈亮", 
    "content": "柳丝烟织。\n掩映小池，鳞鳞波碧。\n几片飞花，半檐残雨，长亭愁寂。\n凭高望断江南，怅千里、疏烟淡日。\n斗草风流，弄梅情分，教人思忆。", 
    "rhythmic": "柳梢青"
  }, 
  {
    "author": "陈亮", 
    "content": "霞尾卷轻绡。\n柳外风摇。\n断虹低系碧山腰。\n古往今来离别地，烟水迢迢。\n归雁下平桥。\n目断魂销。\n夕阳无限满江皋。\n杨柳杏花相对晚，各自无聊。", 
    "rhythmic": "浪淘沙"
  }, 
  {
    "author": "陈亮", 
    "content": "院落晓风酸。\n春如西园。\n芳英吹破玉阑干。\n墙外红尘飞不到，彻骨清寒。\n清浅小堤湾。\n瘦竹团栾。\n水光疏影有无间。\n仿佛浣沙溪上见，波面云鬟。", 
    "rhythmic": "浪淘沙"
  }, 
  {
    "author": "陈亮", 
    "content": "碧幕霞绡一缕红。\n槐枝啼宿鸟，冷烟浓。\n小楼愁倚画阑东。\n黄昏月，一笛碧云风。\n往事已成空。\n梦魂飞不到，楚王宫。", 
    "rhythmic": "小重山"
  }, 
  {
    "author": "陈亮", 
    "content": "洛浦尘生，巫山梦断。\n旗亭烟草里，春深浅。\n梨花落尽，荼シ又绽。\n天气也似，寻常庭院。\n向晚情怀，十分恼乱。\n水边佳丽地，近前细看。", 
    "rhythmic": "转调踏莎行・踏莎行"
  }, 
  {
    "author": "陈亮", 
    "content": "潇洒林塘暮。\n正迤逦、香风度。\n一番天气，又添作琼枝玉树。\n粉蝶无踪，疑在落花深处。\n深沈庭院，也卷起、重帘否。", 
    "rhythmic": "品令"
  }, 
  {
    "author": "陈亮", 
    "content": "春乍透，香早暗偷传。\n深院落，斗清妍。\n紫檀枝似流苏带，黄金须胜辟寒钿。\n更朝朝，琼树好，笑当年。\n花不向沈香亭上看。\n树不著唐昌宫里玩。\n衣带水，隔风烟。", 
    "rhythmic": "最高楼"
  }, 
  {
    "author": "陈亮", 
    "content": "武陵溪上桃花路。\n见征骑、匆匆去。\n嘶入斜阳芳草渡。\n读书窗下，弹琴石上，留得销魂处。\n落花冉冉春将暮。\n空写池塘梦中句。", 
    "rhythmic": "青玉案"
  }, 
  {
    "author": "陈亮", 
    "content": "独凭江槛思悠悠。\n斜日堕林邱。\n鸳鸯属玉飞处，急桨荡轻舟。\n红蓼岸，白苹洲。\n夜来秋。\n数声渔父，一曲水仙，歌断还愁。", 
    "rhythmic": "诉衷情"
  }, 
  {
    "author": "陈亮", 
    "content": "风雨满苹洲。\n绣阁银屏一夜秋。\n当日袜尘何处去，溪楼。\n怎对烟波不泪流。\n天际自归舟。\n浪卷涛翻一叶浮。\n也似我侬魂不定，悠悠。\n宋玉方悲庾信愁。", 
    "rhythmic": "南乡子"
  }, 
  {
    "author": "陈亮", 
    "content": "冰轮斜辗镜天长。\n江练隐寒光。\n危阑醉倚人如画，隔烟村、何处鸣。\n乌鹊倦栖，鱼龙惊起，星斗挂垂杨。\n芦花千顷水微茫。\n秋色满江乡。", 
    "rhythmic": "一丛花"
  }, 
  {
    "author": "陈亮", 
    "content": "银屏绣阁。\n不道鲛绡薄。\n嘶骑匆匆尘漠漠。\n远过夕阳村落。\n乱山千叠无情。\n今宵遮断愁人。\n两处香消梦觉，一般晓月秋声。", 
    "rhythmic": "清平乐"
  }, 
  {
    "author": "陈亮", 
    "content": "漠漠平沙初落雁。\n黄花浊酒情何限。\n红日渐低秋渐晚。\n听客劝。\n金荷莫诉真珠满。\n坐上少年差气岸。\n题诗落帽从来惯。\n戏马龙山当日燕。\n真奇观。\n尊前未觉风流远。", 
    "rhythmic": "渔家傲"
  }, 
  {
    "author": "陈亮", 
    "content": "黄昏山驿销魂处，枝亚疏篱。\n枝亚疏离。\n酝藉香风蜜打围。\n隔篱鸡犬谁家舍，门掩斜晖。", 
    "rhythmic": "丑奴儿・采桑子"
  }, 
  {
    "author": "陈亮", 
    "content": "断桥雪霁闻啼鸟。\n对林花、弄晴晓。\n画角吹香客愁醒，见梢头红小。\n团酥剪蜡知多少。", 
    "rhythmic": "滴滴金"
  }, 
  {
    "author": "陈亮", 
    "content": "风流家世传张绪。\n似灵和新种垂杨缕。\n绮席词，银台奏赋。\n当年梦绕蓬山路。\n卖花声断蓝桥暮。\n记吟鞭醉帽曾经处。", 
    "rhythmic": "七娘子"
  }, 
  {
    "author": "陈亮", 
    "content": "峻极云端潇洒寺。\n赋我登高意。\n好景属清游，玉友黄花，谩续龙山事。\n秋风满座芝兰媚。\n杯酒随宜醉。\n行乐任天真，一笑和同，休问无携妓。", 
    "rhythmic": "醉花阴"
  }, 
  {
    "author": "陈亮", 
    "content": "姓名未勒慈恩寺。\n谁作山林意。\n杯酒且同欢，不许时人，轻料吾曹事。\n可怜风月於人媚。\n那对花前醉。\n珍重主人情，闻说当年，宴出红妆妓。", 
    "rhythmic": "醉花阴"
  }, 
  {
    "author": "陈亮", 
    "content": "雪月相投。\n看一枝才爆，惊动香浮。\n微阳未放线路，说甚来由。\n先天一着，待辟开、多少旬头。\n却引取，春工入脚，争教消息停留。\n官不容针时节，做一般孤瘦，无限清幽。\n随缘柳绿柳白，费尽雕锼。", 
    "rhythmic": "汉宫春"
  }, 
  {
    "author": "陈亮", 
    "content": "天意微悭，春工多裕，长须末後殷勤。\n骨瘦挽先，肌韵恰好，花头径尺徐陈。\n红黄粉紫，更牛家、姚魏为真。\n留几种，蒂中州，异时齐顿浑身。\n承平当日开多少，笙歌何限，是甚人人。\n气入江南，心知芍药，仿佛前事犹存。", 
    "rhythmic": "暮花天・花发沁园春"
  }, 
  {
    "author": "陈亮", 
    "content": "艳态远幽，谁能洁净争妍。\n淡抹疑浓，肯将自在求怜。\n终嫌独好，任毛嫱、西子差肩。\n六郎涂，似和不似依然。\n赫日如焚，诸馀只凭光鲜。\n雨过风生，也应百事随缘。", 
    "rhythmic": "新荷叶"
  }, 
  {
    "author": "陈亮", 
    "content": "未老金茎，些子正气，东篱淡伫齐芳。\n分头添样白，同菊几般黄。\n向闲处、须一一排行。\n浅深饶间新妆。\n那陶令，漉他谁酒，趁醒消详。\n况是此花开後，便蝶乱无花，管甚蜂忙。\n你从今、采却蜜成房。\n秋英诚商量。", 
    "rhythmic": "秋兰香"
  }, 
  {
    "author": "陈亮", 
    "content": "雪满江头，怪一枝不耐，还漏微阳。\n诗人越样眼浅，早自成章。\n群葩如绣，到那时、争爱春长。\n须知道，未通春信，是谁饱试风霜。\n堪笑红炉画阁，问从来寒气，损甚容光。\n枝头有花恁好，映带新妆。", 
    "rhythmic": "汉宫春"
  }, 
  {
    "author": "陈亮", 
    "content": "仙风透骨。\n向夏叶丛中，春花重出。\n骏发天香，不是世间尤物。\n占些空阔闲田地，共霜轮、伴他秋实。\n浅非冷蕊，深非幽艳，中无倚握。\n任拈取、龙涎笃耨。\n儿女子看承，万屈千屈。\n做数珠见，刻画毋盐唐突。\n不知几树栾团着，但口吻、非鸣云室。\n是耶非也，书生见识，圣贤心术。", 
    "rhythmic": "桂枝香"
  }, 
  {
    "author": "陈亮", 
    "content": "钱王霸图成时，多应是百年遗树。\n羞将高古，为渠遮映，鱼盐调度。\n且向空山，趁时多事，四垂盘踞。\n算兴衰坐阅，权奇磊块，世间□，□斤斧。\n又见当天明圣，便弹丸、也难分土。\n一番整顿，旧家草木，新来雨露。\n铁石心肠，叫龙根干，亭亭天柱。\n纵茯苓下结，茑萝高际，怎堪攀附。", 
    "rhythmic": "水龙吟"
  }, 
  {
    "author": "陈亮", 
    "content": "五百年间非一日，可堪只到今年。\n云龙欲化艳阳天。\n从来耆旧传，不博地行仙。\n昨夜风声何处度，典型犹在南山。\n自怜不结傍时缘。\n著鞭非我事，避路只渠贤。", 
    "rhythmic": "临江仙"
  }, 
  {
    "author": "陈亮", 
    "content": "闹花深处层楼，画帘半卷东风软。\n春归翠陌，平莎茸嫩，垂杨金浅。\n迟日催花，淡云阁雨，轻寒轻暖。\n恨芳菲世界，游人未赏，都付与、莺和燕。\n寂寞凭高念远。\n向南楼、一声归雁。\n金钗斗草，青丝勒马，风流云散。\n罗绶分香，翠绡封泪，几多幽怨。\n正销魂，又是疏烟淡月，子规声断。", 
    "rhythmic": "水龙吟"
  }, 
  {
    "author": "陈亮", 
    "content": "琐窗秋暮，梦高唐人困。\n独立西风万千恨。\n又檐花落处，滴碎空阶，芙蓉院，无限秋容老尽。\n枯荷催欲折，多少离声，锁断天涯诉幽闷。\n似蓬山去後，方士来时，挥粉泪、点点梨花香润。\n断送得，人间夜霖铃，更叶落梧桐，孤灯成晕。", 
    "rhythmic": "洞仙歌"
  }, 
  {
    "author": "陈亮", 
    "content": "东风荡扬轻云缕。\n时送萧萧雨。\n水边台榭燕新归。\n一口香泥湿带、落花飞。\n海棠糁径铺香绣。\n依旧成春瘦。\n黄昏庭院柳啼鸦。\n记得那人和月、折梨花。", 
    "rhythmic": "虞美人"
  }, 
  {
    "author": "陈亮", 
    "content": "试灯天气又春来。\n难说是情怀。\n寂寥聊似，扬州何逊，不为江梅。\n扶头酒醒炉香，心绪未全灰。\n愁人最是，黄昏前後，烟雨楼台。", 
    "rhythmic": "眼儿媚"
  }, 
  {
    "author": "陈亮", 
    "content": "花拂阑干柳拂空。\n花枝绰约柳鬟松。\n蝶翻淡碧低边影，莺啭浓香杪处风。\n深院落，小帘栊。", 
    "rhythmic": "思佳客"
  }, 
  {
    "author": "陈亮", 
    "content": "爽气朝来卒未阑。\n可能着我屋千间。\n不须拄笏望西山。\n柳外霎时征马骏，沙头尽日白鸥闲。\n称心容易足君欢。", 
    "rhythmic": "浣溪沙"
  }, 
  {
    "author": "陈亮", 
    "content": "镂刻黄金屋。\n向炎天、蔷薇水洒，净瓶儿浴。\n湿透生绡裙微褪，谁把琉璃藉玉。\n更管甚、微凉生熟。\n磊浪星儿无著处，唤青奴、记度新翻曲。\n娇不尽，ソ州竹。\n一泓曲水鳞鳞蹙。\n粉生红、香脐皓腕，藕双莲独。\n拂掠乌云新妆晚，无奈纤腰似束。\n白笃耨、霞觞浮绿。\n三岛十州心在否，是天花、只怕凡心触。\n才乱坠，便簌簌。", 
    "rhythmic": "贺新郎"
  }, 
  {
    "author": "陈亮", 
    "content": "昵昵骈头语。\n笑黄花、重阳去也，不成分数。\n倾国容华随时唤，依旧清歌妙舞。\n苦未冷、都无星暑。\n恰好良辰花共酒，斗尊前、见在阳台女。\n朝共暮，定何许。\n蓼红徙倚明汀渚。\n正萧萧、迎风夹岸，淡烟微雨。\n笃耨龙涎烧未也，好向儿家祝取。\n是有分、分工须与。\n以色事人能几好，愿衾稠、无缝休离阻。\n心一片，丝千缕。", 
    "rhythmic": "贺新郎"
  }, 
  {
    "author": "李", 
    "content": "足迹半天下，家说在琼州。\n往来无定，蓬头垢面任憎嫌。\n挥扫笔头万字，贯穿胸中千古，不记受生年。\n海角一相遇，缘契似从前。\n锺离歌，吕公篆，醉张颠。\n恍如赤城龙凤，来过我鲸仙。\n笑我未离世网，不染个中尘土，饥食困来眠。\n拟问君家祖，兜率乐天天。", 
    "rhythmic": "水调歌头"
  }, 
  {
    "author": "李", 
    "content": "高皇神武，善驾驭豪英。\n攘北狄，驱群盗，命天膺。\n救苍生。\n奈梦绕沙漠，隔温情，屈和好，召大将，归兵柄，列枢庭。\n公指汴京。\n威已振河洛，不顾身烹。\n失一时机会，嗟左衽吾民。\n痛岳家军。\n孰扶倾。\n久沈冤愤，七十载，还复遇，帝王真。\n表遗列，锡王号，日照临。\n激士心。\n始识安刘计，宁祸己，是忠臣。\n我乘传，访壁垒，想精明。\n英气懔然若在，仍题扁、昭揭天恩。", 
    "rhythmic": "六州歌头"
  }, 
  {
    "author": "杨炎正", 
    "content": "寒眼乱空阔，客意不胜秋。\n强呼斗酒，发兴特上最高楼。\n舒卷江山图画，应答龙鱼悲啸，不暇顾诗愁。\n风露巧欺客，分冷入衣裘。\n忽醒然，成感慨，望神州。\n可怜报国无路，空白一分头。\n都把平生意气，只作如今憔悴，岁晚若为谋。\n此意仗江月，分付与沙鸥。", 
    "rhythmic": "水调歌头"
  }, 
  {
    "author": "杨炎正", 
    "content": "杖屦觅春色，行遍大江西。\n访花问柳，都自无语欲成蹊。\n不道七州三垒，今岁五风十雨，全是太平时。\n征辔晚乘月，渔钓夜垂丝。\n诗书帅，坐围玉，尘挥犀。\n兴方不浅，领袖风月过花期。\n只恐梅梢青子，已露调羹消息，金鼎待公归。\n回首腾王阁，空对落霞飞。", 
    "rhythmic": "水调歌头"
  }, 
  {
    "author": "杨炎正", 
    "content": "父老一杯酒，争劝史君留。\n可怜桃李千树，无语送归舟。\n听得拈笙玉指，都把万家遗爱，吹作许离愁。\n倚醉袖红湿，生怕夕阳流。\n问君侯，今几日，到东州。\n还家时候，次第梅已暗香浮。\n只恐道间驿使，先寄调羹消息，归去总无由。\n鼎铉功名了，徐赴赤松游。", 
    "rhythmic": "水调歌头"
  }, 
  {
    "author": "杨炎正", 
    "content": "买得一航月，醉卧出长安。\n平堤千里过尽，杨柳绿阴间。\n依约晓莺啼处，认得南徐风物，客梦恍惊残。\n重到旧游所，如把画图看。\n英雄事，千古意，一凭阑。\n惜今老矣，无复健笔写江山。\n天上人间知己，赖有使星郎宿，照映此尘寰。\n准拟五湖去，为乞钓鱼。", 
    "rhythmic": "水调歌头"
  }, 
  {
    "author": "杨炎正", 
    "content": "把酒对斜阳，无语问西风。\n胭脂何事，都做颜色染芙蓉。\n放眼暮江千顷，中有离情万斛，无处落征鸿。\n天在阑干角，人倚醉醒中。\n千万里，江南北，浙西东。\n吾生如寄，尚想三径菊花丛。\n谁是中州豪杰，借我五湖舟楫，去作钓渔翁。\n故园且回首，此意莫匆匆。", 
    "rhythmic": "水调歌头"
  }, 
  {
    "author": "杨炎正", 
    "content": "一笛起城角，吹破小梅愁。\n东风犹未，谁遣春信到吾州。\n闻得东来千骑，鼓舞儿童竹马，和气与空浮。\n桃李未阴处，准拟种千头。\n今太守，宋人物，晋风流。\n政成谈笑，不妨高兴在南楼。\n只恐蓬莱仙伯，合侍玉皇香案，难作寇恂留。\n约住紫泥诏，凭轼且优游。", 
    "rhythmic": "水调歌头"
  }, 
  {
    "author": "杨炎正", 
    "content": "踏碎九街月，乘醉出京华。\n半生湖海，谁念今日老还家。\n独把瓦盆盛酒，自与渔樵分席，说伊政声佳。\n竹马望尘去，倦客亦随车。\n听熏风，清晓月，韵梅花。\n人家十万，说尽炎热与咨嗟。\n只恐棠阴未满，已有枫宸趣召，归路不容遮。\n回首江边柳，空著旧栖鸦。", 
    "rhythmic": "水调歌头"
  }, 
  {
    "author": "杨炎正", 
    "content": "春入台门，又见染、柳丝新绿。\n对此景，一年为寿，一番添福。\n莫怪凤池颁诏晚，要教淮水恩波足。\n听边民、千岁颂声中，重重祝。\n堂萱茂，庭枝馥。\n歌倚扇，杯持玉。\n共劝君一醉，满斟。\n今夜东风吹酒醒，明朝万里骑黄鹄。\n向九霞、光里望宸辉，看除目。", 
    "rhythmic": "满江红"
  }, 
  {
    "author": "杨炎正", 
    "content": "笔染相思，暗题尽、朱门白壁。\n动离思、春生远岸，烟销残日。\n杨柳结成罗带恨，海棠染就胭脂色。\n想深情、幽怨绣屏间，双。\n春水绿，春山碧。\n花有恨，酒无力。\n对一奁愁思，九分孤寂。\n寸寸锦肠浑欲断，盈盈玉泪应偷滴。\n倩东风、吹雁过江南，传消息。", 
    "rhythmic": "满江红"
  }, 
  {
    "author": "杨炎正", 
    "content": "寿酒如渑，拼一醉、劝君休惜。\n君不记、济河津畔，当年今夕。\n万丈文章光焰里，一星飞堕从南极。\n便御飞、乘兴入京华，班乡棘。\n君不是，长庚白。\n又不是，严陵客。\n只应是，明主梦中良弼。\n好把袖间经济手，如今去补天西北。\n等瑶池、侍宴夜归时，骑箕翼。", 
    "rhythmic": "满江红"
  }, 
  {
    "author": "杨炎正", 
    "content": "典尽春衣，也应是、京华倦客。\n都不记，麴尘香雾，西湖南陌。\n儿女别时和泪拜，牵衣曾问归时节。\n到归来、稚子已成阴，空头白。\n功名事，云霄隔。\n英雄伴，东南拆。\n对鸡豚社酒，依然乡国。\n三径不成陶令隐，一区未有扬雄宅。\n问渔樵、学作生生涯，从今日。", 
    "rhythmic": "满江红"
  }, 
  {
    "author": "杨炎正", 
    "content": "风光开旧眼。\n正梅雪初消，柳丝新染。\n楼台竞装点。\n照金荷十里，珠帘齐卷。\n湘弦楚管。\n动香风、旌旗影转。\n望云间，一点台星飞下，洞天清晚。\n争看。\n袖红围坐，舞翠回春，笑歌生暖。\n欢声正远。\n嬉游意，未容懒。\n恐丝纶趣召，清都仙伯，归去朝天夜半。\n倩邦人、挽取遨头，醉扶玉腕。", 
    "rhythmic": "瑞鹤仙"
  }, 
  {
    "author": "杨炎正", 
    "content": "十日狂风雨。\n扫园林、红香万点，送春归去。\n独有荼シ开未到，留得一分春住。\n早杨柳、趁晴飞絮。\n可奈暖埃欺昼永，试薄罗衫子轻如雾。\n惊旧恨，到眉宇。\n东风台榭知何处。\n问燕莺如今，尚有春光几许。\n可欢一年游赏倦，放得无情露醑。\n为唤取、扇歌裙舞。\n乞得风光远两眼，待为君、满把金杯举。\n扶醉玉，伴挥麈。", 
    "rhythmic": "贺新郎"
  }, 
  {
    "author": "杨炎正", 
    "content": "梦里骖鸾驭。\n望蓬莱不远，翩然被风吹去。\n吹到楚楼烟月上，不记人间何处。\n但疑是、蓬壶别所。\n缥缈霓裳天女队，奉一仙、满把流霞举。\n如唤我，醉中舞。\n醉醒梦觉知何许。\n问潇湘今日，谁与主盟尊俎。\n无限青春难老意，拟倩管弦寄与。\n待新筑沙堤稳步。\n万里云霄都历遍，却依前、流水桃源路。\n留此笔，为君赋。", 
    "rhythmic": "贺新郎"
  }, 
  {
    "author": "杨炎正", 
    "content": "汉天云静，望一星飞过，湘南湘北。\n当是郴山猿鹤梦，唤起日边消息。\n羽扇纶巾，浩然乘兴，此意无人识。\n扁舟千里，但闻清夜横笛。\n记得天上人间，去年今日，曾作称觞客。\n明月风烟依旧似，只觉蓬莱悬隔。\n更恐明朝，诏黄飞下，趣驾冲霄翼。\n衮衣剑履，望公长在南极。", 
    "rhythmic": "念奴娇"
  }, 
  {
    "author": "杨炎正", 
    "content": "杏花杨柳，对东风染尽、一年春色。\n弹压烟光三万顷，谁识清都仙伯。\n夜泛银潢，手移星纬，飞堕从天阙。\n御风乘兴，偶然身到乡国。\n二年人乐升平，舞台歌榭，处处红牙拍。\n寿酒千觞斟不尽，一醉何妨今夕。\n更约明年，凤凰迟上，去作称觞客。\n梅花折得，赠君调鼎消息。", 
    "rhythmic": "念奴娇"
  }, 
  {
    "author": "杨炎正", 
    "content": "芙蓉开了，春未江梅透。\n小小东风弄晴昼。\n把万家和气，吹入笙歌，炉熏里，都与慈闱做寿。\n黄堂今日贵，自著莱衣，捧劝金船十分酒。\n愿从今，江海上，日日韶华桃李迳，总为人间种就。\n但看取、天边老人星，有一点台星，共光南斗。", 
    "rhythmic": "洞仙歌"
  }, 
  {
    "author": "杨炎正", 
    "content": "带湖佳处，仿佛真蓬岛。\n曾对金樽伴芳草。\n见桃花流水，别是春风，笙歌里，谁信东君曾老。\n功名都莫问，总是神仙，买断风光镇长好。\n但如今，经国手，袖里偷闲，天不管、怎得关河事了。\n待貌取、精神上凌烟，却旋买扁舟，归来闻早。", 
    "rhythmic": "洞仙歌"
  }, 
  {
    "author": "杨炎正", 
    "content": "思归时节，乍寒天气，总是离人愁绪。\n夜来无奈被西风，更吹作、一帘秋雨。\n征衫拂泪，阑干倚醉，羞对黄花无语。\n寄书除是雁来时，又只恐、书成雁去。", 
    "rhythmic": "鹊桥仙"
  }, 
  {
    "author": "杨炎正", 
    "content": "筑成台榭，种成花柳，更又教成歌舞。\n不知谁为带湖仙，收拾尽、壶天风露。\n闲中得味，酒中得趣，只恐天还也妒。\n青山纵买万千重，遮不断、诏书来路。", 
    "rhythmic": "鹊桥仙"
  }, 
  {
    "author": "杨炎正", 
    "content": "离恨做成春夜雨。\n添得春江，划地东流去。\n弱柳系船都不住。\n为君愁绝听鸣橹。\n君到南徐芳草渡。\n想得寻春，依旧当年路。\n後夜独怜回首处。\n乱山遮隔无重数。", 
    "rhythmic": "蝶恋花"
  }, 
  {
    "author": "杨炎正", 
    "content": "点检笙歌多酿酒。\n不放东风，独自迷杨柳。\n院院翠阴停永昼。\n曲栏随处堪垂手。\n昨日解酲今夕又。\n消得情怀，长被春。\n门外马嘶人去後。\n乱红不管花消瘦。", 
    "rhythmic": "蝶恋花"
  }, 
  {
    "author": "杨炎正", 
    "content": "万点飞花愁似雨。\n峭杀轻寒，不会留春住。\n满地乱红风扫聚。\n只教燕子衔将去。\n独倚阑干闲自觑。\n深院无人，行到无情处。\n帘外丝丝杨柳舞。\n又还装点人情绪。", 
    "rhythmic": "蝶恋花"
  }, 
  {
    "author": "杨炎正", 
    "content": "五云缥缈。\n朝退金门晓。\n归未稳，传宣到。\n龙楼陪夕宴，凤沼吟春草。\n人间世，谁知自有蓬莱岛。\n一杯宜劝了。\n换得天颜笑。\n人不老，春长好。\n从今千百岁，总是中书考。\n瑶池会，金盘剩荐安期枣。", 
    "rhythmic": "千秋岁"
  }, 
  {
    "author": "杨炎正", 
    "content": "风西起。\n又老尽篱花，寒轻香细。\n漫题红叶，句里意谁会。\n长天不恨江南远，苦恨无书寄。\n最相思，盘桔千枚，脍鲈十尾。\n鸿雁阻归计。\n算愁满离肠，十分岂止。\n倦倚阑干，顾影在天际。", 
    "rhythmic": "玉人歌"
  }, 
  {
    "author": "杨炎正", 
    "content": "邂逅开尊，眼中有个人纤软。\n袖罗轻转。\n玉腕回春暖。\n韵处无多，只恼人肠断。\n词将半。\n近前相劝。\n扑扑清香满。", 
    "rhythmic": "点绛唇"
  }, 
  {
    "author": "杨炎正", 
    "content": "水载离怀，暮帆吹月寒欺酒。\n楚梅春透。\n忍放持杯手。\n莫唱阳关，免湿盈盈袖。\n君行後。\n那人消瘦。\n不恼诗肠否。", 
    "rhythmic": "点绛唇"
  }, 
  {
    "author": "杨炎正", 
    "content": "东风寂。\n垂杨舞困春无力。\n春无力。\n落红不管，杏花狼籍。\n断肠芳草萋萋碧。\n新来怪底相思极。", 
    "rhythmic": "秦楼月・忆秦娥"
  }, 
  {
    "author": "杨炎正", 
    "content": "杨柳笼烟袅嫩黄。\n桃花蘸水染红香。\n薄罗衫子日初长。\n饮尽东风三百盏，醉来愁断几回肠。\n教人独自遣风光。", 
    "rhythmic": "浣溪沙"
  }, 
  {
    "author": "杨炎正", 
    "content": "三迳闲情傲落霞。\n五湖高兴不浮家。\n自斟北斗浸丹砂。\n闲把胸中千涧壑，撰成醉处一生涯。\n雪楼风月篆岗花。", 
    "rhythmic": "浣溪沙"
  }, 
  {
    "author": "杨炎正", 
    "content": "尊前未语眉先皱。\n只把横波斜溜。\n此意问春知否。\n蝶困蜂儿瘦。\n呷丁些来酒。\n越会把人。\n有个约伊时候。\n梦里来相就。", 
    "rhythmic": "桃源忆故人"
  }, 
  {
    "author": "杨炎正", 
    "content": "宿鹭栖身，飞鸿点泪，不堪更是重阳到。\n一襟无处著凄凉。\n倚阑堪尽斜阳倒。\n瘦减难丰，悲伤易老，淡觞消得黄花笑。\n画眉人去玉篦存，浓愁如黛凭谁扫。", 
    "rhythmic": "踏莎行"
  }, 
  {
    "author": "杨炎正", 
    "content": "月明如昼。\n占断小楼供把酒。\n入眼人人。\n如月精神更有情。\n大家休睡。\n留到天明和月醉。\n生怕醒来。\n月到波心忆酒媒。", 
    "rhythmic": "减字木兰花"
  }, 
  {
    "author": "杨炎正", 
    "content": "金莲照夜红，玉腕扶春碧。\n曲妙遏云行，人好欺花色。\n欢生酒面浓，笑染炉香湿。\n饮尽十玻璃，月堕东方白。", 
    "rhythmic": "生查子"
  }, 
  {
    "author": "杨炎正", 
    "content": "生紫衫儿。\n影金领子，著得偏宜。\n步稳金莲，香熏纨扇，舞转花枝。\n捧杯更著。\n唱一个、新行耍词。\n玉骨冰肌，好天良夜，怎不怜伊。", 
    "rhythmic": "柳梢青"
  }, 
  {
    "author": "杨炎正", 
    "content": "江湖万里征鸿。\n再相逢。\n多少风烟摸在、笑谈中。\n歌裙醉。\n罗巾泪。\n别愁浓。\n瘦减腰围不碍、带金重。", 
    "rhythmic": "相见欢"
  }, 
  {
    "author": "杨炎正", 
    "content": "露珠点点欲团霜。\n分冷与纱窗。\n锦书不到肠断，烟水隔茫茫。\n征燕尽，塞鸿翔。\n睇风樯。\n阑干曲处，又是一番，倚尽斜阳。", 
    "rhythmic": "诉衷情"
  }, 
  {
    "author": "杨炎正", 
    "content": "豹尾班中，谁一似、神仙冠玉。\n认得是、当年唱第，斗间星宿。\n万卷平生都看了，如今地无书读。\n向云霄、去路有行堤，沙新筑。\n黄封酒，生朝禄。\n金缕唱，生朝曲。\n且通宵一醉，剩裁红烛。\n待做太平真宰相，黑头坐对三槐绿。\n问恁时、犹有甚除书，长生。", 
    "rhythmic": "满江红"
  }, 
  {
    "author": "俞灏", 
    "content": "欲问东君，为谁重到江头路。\n断桥薄暮。\n香透溪云渡。\n细草平沙，愁入凌波步。\n今何许。\n怨春无语。\n片片随流水。", 
    "rhythmic": "点绛唇"
  }, 
  {
    "author": "连久道", 
    "content": "阵鸿惊处。\n一网沈江渚。\n落叶乱风和细雨。\n拨棹不如归去。\n芦花轻泛微澜。\n蓬窗独自清闲。\n一觉游仙好梦，任它竹冷松寒。", 
    "rhythmic": "清平乐"
  }, 
  {
    "author": "赵师", 
    "content": "江南春早。\n春到南枝花更好。\n不比寻常。\n深著胭脂学弄妆。\n寿阳开宴。\n拂拂红霞生酒面。\n从此溪桥。\n步障翻腾著绛绡。", 
    "rhythmic": "减字木兰花"
  }, 
  {
    "author": "宋先生", 
    "content": "气随神，神随气。\n神气相随，透入泥丸里。\n长把金关牢锁闭。\n捉得金晶，暗地添欢喜。\n下辛勤，须发志。\n十二时中，莫把工夫弃。\n阴尽阳全神出体。\n功行成时，名列神仙位。", 
    "rhythmic": "苏幕遮"
  }, 
  {
    "author": "宋先生", 
    "content": "真人本是凡人做，悟者何难。\n名利如山。\n隔断神仙路往还。\n谢师指教生死限，长在心间。", 
    "rhythmic": "丑奴儿・采桑子"
  }, 
  {
    "author": "宋先生", 
    "content": "速速修行，惜取身中，无价□珍。\n把金乌玉兔，炉中炼用，阴阳造化，养就阳神。\n虎啸龙吟丹田里，顶内时时仙乐声。\n泥丸里，烹煎水火，铅汞成真。\n夜来端坐澄心神。\n见真人颜貌新。\n用河车搬载，充开牛斗，星辰洁皎，光射分明。\n服了刀圭功成後，自知道、仙班有姓名。\n诸仙请，待玉皇宣至，朝拜三清。", 
    "rhythmic": "沁园春"
  }, 
  {
    "author": "宋先生", 
    "content": "七返还丹人怎晓，晓後有何难。\n夜静存神向内观。\n神水满泥丸。\n搬运金精无夜昼，呼吸不曾闲。", 
    "rhythmic": "武陵春"
  }, 
  {
    "author": "宋先生", 
    "content": "虎绕龙蟠功最妙，交会在丹田。\n炉鼎烹煎火自然。\n日月炼为先。\n认取坎离为造化，真气要还源。", 
    "rhythmic": "武陵春"
  }, 
  {
    "author": "宋先生", 
    "content": "河车怎敢停留住，搬入泥丸。\n水火烹煎。\n一粒丹砂炼汞铅。\n金丹大药人人有，只要心坚。", 
    "rhythmic": "丑奴儿・采桑子"
  }, 
  {
    "author": "宋先生", 
    "content": "因师传说朝元理，昼夜功勤。\n炼煅成真。\n偷得阴阳共半斤。\n壶中天地何曾夜，四季长春。", 
    "rhythmic": "丑奴儿・采桑子"
  }, 
  {
    "author": "宋先生", 
    "content": "夜来子後披衣坐，心定神清。\n见个真人。\n脸似胭脂体似银。\n炉中火焰炎炎起，紫气腾腾。", 
    "rhythmic": "丑奴儿・采桑子"
  }, 
  {
    "author": "宋先生", 
    "content": "金丹只在自身中。\n真水火、炼成功。\n因遇吕仙公。\n识返本、还元祖宗。\n阳全阴尽，神光现处，认得自真容。", 
    "rhythmic": "太常引"
  }, 
  {
    "author": "宋先生", 
    "content": "二气工夫，河车搬入脑。\n世人谁晓。\n此是玄元道。\n存得阳精，年老身不老。\n三田饱。\n行动都了。\n拂袖游蓬岛。", 
    "rhythmic": "点绛唇"
  }, 
  {
    "author": "宋先生", 
    "content": "这个工夫，因师传授知元祖。\n论甚子午。\n说甚龙和虎。\n只在目前，明有神仙路。\n速修取。\n有朝归去。\n消了阴司簿。", 
    "rhythmic": "点绛唇"
  }, 
  {
    "author": "宋先生", 
    "content": "真水火，谢师传。\n黑铅红汞鼎中煎。\n现神光，满目前。\n丹砂就，是神仙。\n金鼎捉住寿同天。\n待功成，玉帝宣。", 
    "rhythmic": "捣练子"
  }, 
  {
    "author": "宋先生", 
    "content": "说甚坎离龙共虎，休言火候周天。\n阳精不走自神全。\n双关明有路，直上至泥丸。\n牢锁金关并玉户，日魂月魄烹煎。\n三宫都满体牢坚。\n阳神朝上帝，永劫作天仙。", 
    "rhythmic": "临江仙"
  }, 
  {
    "author": "宋先生", 
    "content": "金公本是乾家子，住在坤宫。\n真虎真龙。\n吃尽三尸及九虫。\n丹砂锻炼泥丸里，赫赫长红。", 
    "rhythmic": "丑奴儿・采桑子"
  }, 
  {
    "author": "宋先生", 
    "content": "我有一张琴。\n随坐随行。\n无弦胜似有弦声。\n欲对人前弹一曲，不遇知音。\n夜静响轰。\n神鬼俱惊。\n惊天动地若雷鸣。\n只候功成归去後，携向蓬瀛。", 
    "rhythmic": "浪淘沙"
  }, 
  {
    "author": "张", 
    "content": "绿云影里，把明霞织就，千重文绣。\n紫腻红娇扶不起，好是未开时候。\n半怯春寒，半便晴色，养得胭脂透。\n小亭人静，嫩莺啼破清昼。\n犹记携手芳阴，一枝斜戴，娇艳波双秀。\n小语轻怜花总见，争得似花长久。\n醉浅休归，夜深同睡，明日还相守。\n免教春去，断肠空欢诗瘦。", 
    "rhythmic": "念奴娇"
  }, 
  {
    "author": "张", 
    "content": "孤棹溯霜月，远过阖闾城。\n系船杨柳桥畔，吹袖晚寒轻。\n百尺层台重上，万事红尘一梦，回首几周星。\n风调信衰减，亲旧总雕零。\n认群峰，寻四塔，半烟横。\n平生感慨，况逢佳处辄销凝。\n休说当时雕辇，不见後来游鹿，斜照水空明。\n猛把画阑拍，飞雁两三声。", 
    "rhythmic": "水调歌头"
  }, 
  {
    "author": "张", 
    "content": "忠肝贯日月，浩气抉云霓。\n诗书名帅，谈笑果胜棘门儿。\n牛弩旁穿七札，虎将分行十道，先解近城围。\n一骑夜飞火，捷奏上天墀。\n畅皇威，宣使指，领全师。\n襄阳耆旧，请公直过洛之西。\n箪食欢呼迎处，已脱毡裘左衽，远著旧藏衣。\n笳鼓返京阙，风采震华夷。", 
    "rhythmic": "水调歌头"
  }, 
  {
    "author": "张", 
    "content": "喜秋回霁宇，倩凉露、洗炎飙。\n被鹊误仙盟，经年恨阻，银汉迢迢。\n牛闲更停弄杼，趁佳期、华幄傍星桥。\n授玉鸾骞雾霭，赠绡龙戏花娇。\n欢娱回首是明朝。\n未别已魂销。\n想翠轭珠轮，归途望断，斗转斜勺。", 
    "rhythmic": "木兰花慢"
  }, 
  {
    "author": "张", 
    "content": "年年三月二，是居士、始生朝。\n念绿鬓功名，初心已负，难报劬劳。\n天留帝城胜处，汇平湖、远岫碧。\n竹色诗书燕几，柳阴桃杏横桥。\n西邻东舍不难招。\n大半是渔樵。\n任翁媪欢呼，儿孙歌笑，野具村醪。", 
    "rhythmic": "木兰花慢"
  }, 
  {
    "author": "张", 
    "content": "驾飙车直上，绛衣惹、彩云轻。\n过宝树千峰，东逾绿海，宫殿峥嵘。\n檐楹万花灿倚，映阶层、十二总雕琼。\n剑佩簪裳卫肃，序班真辅仙卿。\n瑶京。\n谁解有神升。\n为密授玄经。\n拜九光霞里，轮金日耀，丹篆符明。", 
    "rhythmic": "木兰花慢"
  }, 
  {
    "author": "张", 
    "content": "这番真个休休，梦中深谢仙翁教。\n浮生幻境，向来识破，那堪又老。\n苦我身心，顺他眼耳，思量颠倒。\n许多时打哄，鲇鱼上竹，被人弄、知多少。\n解放微官系缚，似笼槛、猿归林草。\n云山有约，儿孙无债，为谁烦恼。\n自古高贤，急流勇退，直须闻早。\n把忧煎换取，长伸脚睡，大开口笑。", 
    "rhythmic": "水龙吟"
  }, 
  {
    "author": "张", 
    "content": "暖风回，芳意动，吹破冻云凝。\n春到南湖，检校旧花径。\n手栽一色红梅，香笼十亩，忍轻负、酒肠诗兴。\n小亭凭。\n几多月魄□□，重重乱林影。\n却忆年时，同醉正同咏。\n问公白玉堂前，何如来听，玉龙喷、碧溪烟冷。", 
    "rhythmic": "祝英台近"
  }, 
  {
    "author": "张", 
    "content": "玉照梅开，三百树、香云同色。\n光摇动、一川银浪，九霄珂月。\n幸遇勋华时世好，欢娱况是张灯夕。\n更不邀、名胜赏东风，真堪惜。\n盘诰手，春秋笔。\n今内相，斯文伯。\n肯闲纡轩盖，远过泉石。\n奇事人生能几见，清尊花畔须教侧。\n到凤池、却欲醉鸥边，应难得。", 
    "rhythmic": "满江红"
  }, 
  {
    "author": "张", 
    "content": "公为时生，才真是、禁中颇牧。\n擎天手、十年犹在，未应藏缩。\n说项无人堪欢息，瞻韩有意应恢复。\n用真儒、同建太平功，心相属。\n忠与孝，荣和辱。\n武昌柳，南湖竹。\n一箪瓢非欠，万锺非足。\n知命何曾怀喜愠，轻身岂为干名禄。\n看可汗生缚洗烟尘，机神速。", 
    "rhythmic": "满江红"
  }, 
  {
    "author": "张", 
    "content": "城畔芙蓉，爱吹晴映水，光照园庐。\n清霜乍雕岸柳，风景偏殊。\n登楼念远，望越山、青补林疏。\n人正在，秋风亭上，高情远解知无。\n江南久无豪气，看规恢意概，当代谁如。\n乾坤尽归妙用，何处非予。", 
    "rhythmic": "汉宫春"
  }, 
  {
    "author": "张", 
    "content": "宿雨初乾，舞梢烟瘦金丝袅。\n嫩云扶日破新晴，旧碧寻芳草。\n幽径兰芽尚小。\n怪今年、春归太早。\n柳塘花院，万朵红莲，一宵开了。\n梅雪翻空，忍教轻趁东风老。\n粉围香阵拥诗仙，战退春寒峭。\n现乐歌弹闹晓。\n宴亲宝、团同笑。\n醉归时候，月过珠楼，参横蓬岛。", 
    "rhythmic": "烛影摇红"
  }, 
  {
    "author": "张", 
    "content": "看了梅花去。\n要东风、攀翻飞雪，与君同赋。\n海内从来天际眼，一笑平窥千古。\n待翦尽、烛花红吐。\n久矣南湖无此客，似乔松、万丈凌霄举。\n飞唾，扫尘土。\n承平气象森眉宇。\n想天家、骖鸾洞里，细烟冰雾。\n我亦秦关归未得，谁念干将醉扶。\n拼良夜、横冠屦。\n莫欢潇湘居尚远，拥戎轺万骑鸣笳鼓。\n云正锁，汴京路。", 
    "rhythmic": "贺新郎"
  }, 
  {
    "author": "张", 
    "content": "邂逅非专约。\n记当年、林堂对竹，艳歌春酌。\n一笑乘鸾明月影，馀事丹青麟阁。\n待宇宙、长绳穿却。\n念我中原空有梦，渺风尘、万里迷长乐。\n愁易老，欠灵药。\n别来几度霜天鹗。\n压纷纷、吞腥啄腐，狗偷乌攫。\n东晋风流兼慷慨，公自阳春有脚。\n妙悟处、不存毫发。\n何日相从云水去，看精神峭紧芝田鹤。\n书壮语，遍岩壑。", 
    "rhythmic": "贺新郎"
  }, 
  {
    "author": "张", 
    "content": "喜浓寒乍退。\n风共日、已作深春天气。\n轻车载歌吹。\n选名坊闲玩，落梅李。\n无端雨细。\n动清愁、聊成浅醉。\n怅年时、携手同来，笑里绣帘斜倚。\n佳节匆匆又至。\n抚事惊心，忍堪重记。\n阑情倦意。\n行不是，坐不是。\n闷归来，已早游人回尽，灯暗重门欲闭。\n念欢娱、最是今宵，怎知恁地。", 
    "rhythmic": "瑞鹤仙"
  }, 
  {
    "author": "张", 
    "content": "领千岩万壑岂无人，惟欠稼轩来。\n正松梧秋到，旌旗风动，楼观雄开。\n俯槛何劳一笑，瀚海荡纤埃。\n馀事了凫骛，闲命尊。\n江左风流旧话，想登临浩叹，白骨苍苔。\n把龙韬藏去，游戏且蓬莱。", 
    "rhythmic": "八声甘州"
  }, 
  {
    "author": "张", 
    "content": "对黄花犹自满庭开，那恨过重阳。\n凭阑干醉袖，依依晚日，飘动寒香。\n自叹平生豪纵，歌笑几千场。\n白发欺人早，多似清霜。\n谁信心情都懒，但禅龛道室，黄卷僧床。\n把偎红调粉，抛掷向他芳。", 
    "rhythmic": "八声甘州"
  }, 
  {
    "author": "张", 
    "content": "飞来冰雪冷无声。\n可中庭。\n骨毛清。\n卧看东南，和露两三星。\n蓦地神游天上去，呼彩凤，驾云骈。\n望舒宫殿玉峥嵘。\n桂千层。\n宝香凝。", 
    "rhythmic": "江城子"
  }, 
  {
    "author": "张", 
    "content": "拂拂春风生草际。\n新晴万景供游戏。\n鸥鹭飞来斜照里。\n金和翠。\n分明画出真山水。\n遮个渔翁无愠喜。\n乾坤都在乌蓬底。\n一曲高歌千古意。\n闲来睡。\n从教月到花汀外。", 
    "rhythmic": "渔家傲"
  }, 
  {
    "author": "张", 
    "content": "叹流光迅景，百年间、能醉几中秋。\n正凄蛩响砌，惊乌翻树，烟淡苹洲。\n谁唤金轮出海，不带一云浮。\n才上青林顶，俄转珠楼。\n人老欢情已减，料素娥信我，不为闲愁。\n念几番清梦，常是故乡留。", 
    "rhythmic": "八声甘州"
  }, 
  {
    "author": "张", 
    "content": "清明初过後，正空翠、霭晴鲜。\n念水际楼台，城隅花柳，春意无边。\n清时自多暇日，看连镳、飞盖拥群贤。\n朱邸横经满坐，紫微渊思如泉。\n高情那更属云天。\n语笑杂歌弦。\n向啼声中，落红影里，忍负芳年。", 
    "rhythmic": "木兰花慢"
  }, 
  {
    "author": "张", 
    "content": "东吴名胜，有高楼直在，浮云齐处。\n十二阑干邀远望，历历斜阳烟树。\n香径人稀，廊山绕，往事今何许。\n一天和气，为谁吹散疏雨。\n知是兰省星郎，朱轮森戟，与风光为主。\n暇日登携多雅致，容我追随临赋。\n小宴重开，晚寒初劲，还下危梯去。\n烛花红坠，瑞堂犹按歌舞。", 
    "rhythmic": "念奴娇"
  }, 
  {
    "author": "张", 
    "content": "蓼汀侧。\n朝霭依依弄色。\n知何许、湘女淡妆，羽节飞来带秋碧。\n轻裙素绡织。\n谁与明竞饰。\n无言处、相与溯回，应有柔情正堆积。\n当年驻香。\n记草媚罗裙，波映文席。\n□□□□□□摘。\n□□□□□，□□□□，斜阳返照暮雨湿。\n爱天际凉入。\n愁寂。\n念畴昔。\n谩太华峰顶，幽梦寻觅。\n尔今两鬓如花白。", 
    "rhythmic": "兰陵王"
  }, 
  {
    "author": "张", 
    "content": "晓来闲立回塘。\n一襟香。\n玉云松风外、数枝凉。", 
    "rhythmic": "乌夜啼"
  }, 
  {
    "author": "张", 
    "content": "野菊亭亭争秀。\n闲伴露荷风柳。\n浅碧小开花，谁摘谁看谁嗅。\n知否。\n知否。\n不入东篱杯酒。", 
    "rhythmic": "如梦令"
  }, 
  {
    "author": "张", 
    "content": "翠鬓佩明珂。\n度纹波。\n亲到曾入梦，听云和。\n洞庭香、随月影来过。", 
    "rhythmic": "失调名"
  }, 
  {
    "author": "张", 
    "content": "芳丛簇簇水滨生。\n勾引午风清。\n六花大似天边雪，又几时、雪有三层。\n明艳射回蜂翅，净香熏透蝉声。\n晚檐人共月同行。\n疏影动银屏。\n指尖轻拈都如玉，听画栏、高啭流莺。\n道是花枝比得，不成花也多情。", 
    "rhythmic": "风入松"
  }, 
  {
    "author": "张", 
    "content": "抚连吟就，檐葡还曾赋。\n相伴更无花，倦炉熏、日长难度。\n柔桑叶里，玉碾小芙蕖，生竺国，长闽山，移向玉城住。\n池亭竹院，宴坐冰围处。\n绿绕百千丛，夜将阑、争开迎露。\n煞曾评论，娇媚胜江梅，香称月，韵宜风，消尽人间暑。", 
    "rhythmic": "蓦山溪"
  }, 
  {
    "author": "张", 
    "content": "层层细剪冰花小。\n新随荔子云帆到。\n一露一番开。\n玉人催卖栽。\n爱花心未已。\n摘放冠儿里。\n轻浸水晶凉。\n一窝云影香。", 
    "rhythmic": "菩萨蛮"
  }, 
  {
    "author": "张", 
    "content": "桂隐传杯处。\n有风流、千岩韵胜，太丘遗绪。\n玉季金昆霄汉侣，平步鸾坡挥麈。\n莫便驾、飞帆烟渚。\n云动精神衡岳去，向君山、帝乐锵韶。\n兰艺畹，吊湘楚。\n南湖老矣无襟度。\n但尊前、踉跄醉影，帽花颠仆。\n只恐清时专文教，犹贷阴山狂虏。\n卧锦帐、貔貅钲鼓。\n忠烈前勋赍万恨，望神都、魏阙奔狐兔。\n呼翠袖，为君舞。", 
    "rhythmic": "贺新郎"
  }, 
  {
    "author": "张", 
    "content": "天远山围，龙蟠淡霭，虎踞斜晖。\n几度功名，几番成败，浑似鸥飞。\n楼台一望凄迷。\n算到底、空争是非。\n今夜潮生，明朝风顺，且送船归。", 
    "rhythmic": "柳梢青"
  }, 
  {
    "author": "张", 
    "content": "御路东风拂翠衣。\n卖灯人散烛笼稀。\n不知月底梅花冷，只忆桥边步袜归。\n闲梦淡，旧游非。\n夜深谁在小帘帏。\n罘儿下围炉坐，明处行人立地时。", 
    "rhythmic": "鹧鸪天"
  }, 
  {
    "author": "张", 
    "content": "幽梦初回，重阴未开，晓色吹成疏雨。\n竹槛气寒，蕙畹声摇，新绿暗通南浦。\n未有人行，才半启、回廊朱户。\n无绪。\n空望极霓旌，锦书难据。\n苔径追忆曾游，念谁伴、秋千采绳芳柱。\n犀奁黛卷，凤枕云孤，应也几番凝伫。\n怎得伊来，花雾绕、小堂深处。", 
    "rhythmic": "宴山亭・燕山亭"
  }, 
  {
    "author": "张", 
    "content": "千丈风漪。\n霁光明处，花柳高低。\n箫鼓声中，宝钗遥认，兰棹交驰。\n贪呆觑著帘儿。\n不好价、伊家怎知。\n便是重来，真情厮向，难似当时。", 
    "rhythmic": "柳梢青"
  }, 
  {
    "author": "张", 
    "content": "先生心地等空虚。\n行处幻仙都。\n点缀玲珑花柳，翻腾窈窕规模。", 
    "rhythmic": "朝中措"
  }, 
  {
    "author": "刘过", 
    "content": "玉带猩袍，遥望翠华，马去似龙。\n拥貂蝉争出，千宫鳞集，貔貅不断，万骑云从。\n细柳营开，团花袍窄，人指汾阳郭令公。\n山西将，算韬钤有种，五世元戎。\n旌旗蔽满寒空。\n鱼阵整、从容虎帐中。\n想刀明似雪，纵横脱鞘，箭飞如雨，霹雳鸣弓。\n威憾边城，气吞胡虏，惨淡尘沙吹北风。\n中兴事，看君王神武，驾驭英雄。", 
    "rhythmic": "沁园春"
  }, 
  {
    "author": "刘过", 
    "content": "缓辔徐驱，儿童聚欢，神仙画图。\n正芹塘雨过，泥融路软，金莲自策，小小蓝舆。\n傍柳题诗，穿花劝酒，嗅蕊攀条得自如。\n经行处，有苍松夹道，不用传呼。\n清泉怪石盘纡。\n信风景江淮各异殊。\n记东坡赋就，沙笼素壁，西山句好，帘卷晴珠。\n白玉堂深，黄金印大，无此文君载後车。\n挥毫罢，看淋漓雪壁，真草行书。", 
    "rhythmic": "沁园春"
  }, 
  {
    "author": "刘过", 
    "content": "古岂无人，可以似吾，稼轩者谁。\n拥七州都督，虽然陶侃，机明神鉴，未必能诗。\n常衮何如，羊公聊尔，千骑东方侯会稽。\n中原事，纵匈奴未灭，毕竟男儿。\n平生出处天知。\n算整顿乾坤终有时。\n问湖南宾客，侵寻老矣，江西户口，流落何之。\n尽日楼台，四边屏幛，目断江山魂欲飞。\n长安道，奈世无刘表，王粲畴依。", 
    "rhythmic": "沁园春"
  }, 
  {
    "author": "刘过", 
    "content": "问讯竹湖，竹如之何，如何未归。\n道吴山越水，无非佳处，来无定止，去亦何之。\n莫是秋来，未能忘耳，心与孤云相伴飞。\n愁无奈，但北窗寄傲，南涧题诗。\n人生万事成痴。\n算世上久无公是非。\n恨云台突兀，无君子者，雪堂寥落，有美人兮。\n疏雨梧桐，微云河汉，钟鼎山林无限悲。\n阳山县，是昌黎误汝，汝误昌黎。", 
    "rhythmic": "沁园春"
  }, 
  {
    "author": "刘过", 
    "content": "一剑横空，飞过洞庭，又为此来。\n有汝阳者，唱名殿陛，玉川公子，开宴尊。\n四举无成，十年不调，大宋神仙刘秀才。\n如何好，将百千万事，付两三杯。\n未尝戚戚于怀。\n问自古英雄安在哉。\n任钱塘江上，潮生潮落，姑苏台畔，花谢花开。\n盗号书生，强名举子，未老雪从头上催。\n谁羡汝，拥三千珠履，十二金钗。", 
    "rhythmic": "沁园春"
  }, 
  {
    "author": "刘过", 
    "content": "玉带金鱼，绿鬓朱颜，神仙画图。\n把擎天柱石，空留绿野，济川舟楫，闲舣西湖。\n天欲安刘，公归重赵，许大元勋谁得如。\n平章处，看人如伊吕，世似唐虞。\n不须别样规模。\n但收揽人才多用儒。\n况自昔军中，胆能寒虏，而今胸次，气欲吞胡。\n紫府真人，黑头元宰，收敛神功寂似无。\n归来好，正芝香枣熟，鹤瘦松。", 
    "rhythmic": "沁园春"
  }, 
  {
    "author": "刘过", 
    "content": "斗酒彘肩，风雨渡江，岂不快哉。\n被香山居士，约林和靖，与东坡老，驾勒吾回。\n坡谓西湖，正如西子，浓抹淡妆临镜台。\n二公者，皆掉头不顾，只管衔杯。\n白云天竺飞来。\n图画里、峥嵘楼观开。\n爱东西双涧，纵横水绕，两峰南北，高下云堆。\n逋曰不然，暗香浮动，争似孤山先探梅。\n须晴去，访稼轩未晚，且此俳徊。", 
    "rhythmic": "沁园春"
  }, 
  {
    "author": "刘过", 
    "content": "柳思花情，湖山应怪，先生又来。\n想旧时谈舌，依然解使，六丁奔走，驱斥风雷。\n翠袖传觞，金貂换酒，痛饮何妨三百杯。\n人间世，算谪仙去後，谁是天才。\n碧窗画鼓船斋。\n胸次与乾坤一样开。\n试云间招手，下呼馀子，逡巡去矣，但觉尘埃。\n若是花时，无风无雨，一日须来一百回。\n教人道，看玉山自倒，不用相推。", 
    "rhythmic": "沁园春"
  }, 
  {
    "author": "刘过", 
    "content": "万马不嘶，一声寒角，令行柳营。\n见秋原如掌，枪刀突出，星驰铁骑，阵势纵横。\n人在油幢，戎韬总制，羽扇从容裘带轻。\n君知否，是山西将种，曾系诗盟。\n龙蛇纸上飞腾。\n看落笔四筵风雨惊。\n便尘沙出塞，封侯万里，印金如斗，未惬平生。\n拂拭腰间，吹毛剑在，不斩楼兰心不平。\n归来晚，听随军鼓吹，已带边声。", 
    "rhythmic": "沁园春"
  }, 
  {
    "author": "刘过", 
    "content": "画凌空，红旗翻雪，灵鼍震雷。\n叹沈湘去国，怀沙吊古，江山凝恨，父老兴哀。\n正直难留，灵修已化，三户真能存楚哉。\n空江上，但烟波渺渺，岁月洄洄。\n持杯。\n西眺徘徊。\n些千载忠魂来不来。\n谩争标夺胜，鱼龙喷薄，呼声贾勇，地裂山摧。\n香黍缠丝，宝符插艾，犹有樽前儿女怀。\n兴亡事，付浮云一笑，身在天涯。", 
    "rhythmic": "沁园春"
  }, 
  {
    "author": "刘过", 
    "content": "自注铜瓶，作梅花供，尊前数枝。\n说边头旧话，人生消得，几番行役，问我何之。\n小队红旗，黄金大印，直待封侯知几时。\n杯行处，且淋漓一醉，明日东西。\n如椽健笔鸾飞。\n还为写春风陌上词。\n便平生豪气，销磨酒里，依然此乐，儿辈争知。\n霜重貂裘，夜寒如水，饮到月斜犹未归。\n仙山路，有笙簧度曲，声到琴丝。", 
    "rhythmic": "沁园春"
  }, 
  {
    "author": "刘过", 
    "content": "万里湖南，江山历历，皆吾旧游。\n看飞凫仙子，张帆直上，周郎赤壁，鹦鹉汀洲。\n吸尽西江，醉中横笛，人在岳阳楼上头。\n波涛静，泛洞庭青草，重整兰舟。\n长沙会府风流。\n有万户娉婷帘玉钩。\n恨楚城春晚，岸花墙燕，还将客送，不与人留。\n且唤阳城，更招元结，摩抚之馀歌咏休。\n心期处，算世间真有，骑鹤扬州。", 
    "rhythmic": "沁园春"
  }, 
  {
    "author": "刘过", 
    "content": "一别三年，一日三秋，庶几见之。\n念丹霞秋冷，风巾雾屦，五湖春暖，雨笠烟蓑。\n山水光中，要人携手，独欠金华俞紫芝。\n谁知道，向酴香里，杯酒同持。\n油然川泳云飞。\n但口不能言心自知。\n便狂敲铜斗，我歌君和，醉拈如意，我舞君随。\n风韵如君，岂堪言别，别後如之何勿思。\n须金玉，再相逢莫负，芷约兰期。", 
    "rhythmic": "沁园春"
  }, 
  {
    "author": "刘过", 
    "content": "一笛横风，稳转船头，系楫大江。\n还有人争说，鸣琴手段，教侬重吐，锦绣肝肠。\n不复少年，插花槌鼓，雅意在乎云水乡。\n阳关泪，笑琼姬犹恋，奇俊王郎。\n谈兵齿颊冰霜。\n有万户侯封何用忙。\n借烟霞且作，诗中队仗，鹭已是，归日班行。\n收敛平生，筹边胸次，以酒浇之书传香。\n消凝处，怕三更枕上，疏雨潇湘。", 
    "rhythmic": "沁园春"
  }, 
  {
    "author": "刘过", 
    "content": "销薄春冰，碾轻寒玉，渐长渐弯。\n见凤鞋泥污，偎人强剔，龙涎香断，拨火轻翻。\n学抚瑶琴，时时欲翦，更掬水鱼鳞波底寒。\n纤柔处，试摘花香满，镂枣成班。\n时将粉泪偷弹。\n记绾玉曾教柳傅看。\n算恩情相著，搔便玉体，归期暗数，画遍阑干。\n每到相思，沈吟静处，斜倚朱唇皓齿间。\n风流甚，把仙郎暗掐，莫放春闲。", 
    "rhythmic": "沁园春"
  }, 
  {
    "author": "刘过", 
    "content": "洛浦凌波，为谁微步，轻尘暗生。\n记踏花芳径，乱红不损，步苔幽砌，嫩绿无痕。\n衬玉罗悭，销金样窄，载不起、盈盈一段春。\n嬉游倦，笑教人款捻，微褪些跟。\n有时自度歌声。\n悄不觉、微尖点拍频。\n忆金莲移换，文鸳得侣，绣茵催衮，舞凤轻分。\n懊恨深遮，牵情半露，出没风前烟缕裙。\n知何似，似一钩新月，浅碧笼云。", 
    "rhythmic": "沁园春"
  }, 
  {
    "author": "刘过", 
    "content": "春事能几许，密叶著青梅。\n日高花困，海棠春暖想都开。\n不惜春衣典尽，只怕春光归去，片片点苍苔。\n能得几时好，追赏莫俳徊。\n雨飘红，风换翠，苦相催。\n人生行乐，且须痛饮莫辞杯。\n坐则高谈风月，醉则恣眠芳草，醒後亦佳哉。\n湖上新亭好，何事不曾来。", 
    "rhythmic": "水调歌头"
  }, 
  {
    "author": "刘过", 
    "content": "弓剑出榆塞，铅椠上蓬山。\n得之浑不费力，失亦匹如闲。\n未必古人皆是，未必今人俱错，世事沐猴冠。\n老子不分别，内外与中间。\n酒须饮，诗可作，铗休弹。\n人生行乐，何自催得鬓毛斑。\n达则牙旗金甲，穷则蹇驴破帽，莫作两般看。\n世事只如此，自有识鸾。", 
    "rhythmic": "水调歌头"
  }, 
  {
    "author": "刘过", 
    "content": "文采汉机轴，人物晋风流。\n丈夫有此，便可谈笑觅封侯。\n试问湘南水石，今古阅人多矣，曾见此公不。\n名姓出天上，声誉塞南州。\n斩楼兰，擒颉利，志须酬。\n青衫何事，犹在楚尾与吴头。\n闻道长安灞水，尽是三槐风月，好奉板舆游。\n此曲为君寿，为我唤歌喉。", 
    "rhythmic": "水调歌头"
  }, 
  {
    "author": "刘过", 
    "content": "知音者少，算乾坤许大，著身何处。\n直待功成方肯退，何日可寻归路。\n多景楼前，垂虹亭下，一枕眠秋雨。\n虚名相误，十年枉费辛苦。\n不是奏赋明光，上书北阙，无惊人之语。\n我自匆忙天未许，赢得衣裾尘土。\n白壁追欢，黄金买笑，付与君为主。\n莼鲈江上，浩然明日归去。", 
    "rhythmic": "念奴娇"
  }, 
  {
    "author": "刘过", 
    "content": "并肩楼上，小阑干、犹记年时凭处。\n百岁光阴弹指过，消得几番寒暑。\n鹊去桥空，燕飞钗在，不见穿针女。\n老怀凄断，夜凉知共谁诉。\n不管天上人间，秋期月影，两处相思苦。\n闲揭纱窗人未寝，泪眼不曾晴雨。\n花落莲汀，叶喧梧井，孤雁应为侣。\n浩歌而已，一杯长记时序。", 
    "rhythmic": "念奴娇"
  }, 
  {
    "author": "刘过", 
    "content": "芦叶满汀洲。\n塞沙带浅流。\n二十年、重过南楼。\n柳下系舟犹未稳，能几日、又中秋。\n黄鹤断矶头。\n故人今不在。", 
    "rhythmic": "糖多令・唐多令"
  }, 
  {
    "author": "刘过", 
    "content": "猎猎风蒲，画船转、碧湾沙浦。\n都不是、蓼汀桃岸，橘州梅渚。\n指点山公骑马地，经由羊祜登山处。\n悄一如、人在水晶宫，销烦暑。\n薰风动，帘旌举。\n秦筝奏，凌波舞。\n拼冰壶沈醉，晚凉归去。\n侵岸一篙杨柳浪，过云几点荷花雨。\n倚楼人、十里凭阑干，神仙侣。", 
    "rhythmic": "满江红"
  }, 
  {
    "author": "刘过", 
    "content": "敌面风轻，一两点、海棠微雨。\n春总在、英雄元帅，晓来游处。\n楼阁万家帘幕卷，江郊十里旌旗驻。\n有黄鹂、百舌啭新声，垂杨舞。\n寒食近，喧箫鼓。\n车马闹，铜路。\n尽不妨沈醉，与花为主。\n风韵可将图画比，笑谈尽是惊人语。\n问何如、邹湛岘山头，陪羊祜。", 
    "rhythmic": "满江红"
  }, 
  {
    "author": "刘过", 
    "content": "霜树啼鸦，梅欲放、小春清晓。\n庆初度、佩环风外，笑声云表。\n一柱独擎梁栋重，十年整顿乾坤了。\n种春风、桃李满人间，知多少。\n功甚大，心常小。\n居廊庙，思耕钓。\n奈华夷休戚，系王颦笑。\n盟府山河书带砺，成周师保须周召。\n看貂蝉、绿鬓本天人，真难老。", 
    "rhythmic": "满江红"
  }, 
  {
    "author": "刘过", 
    "content": "归不去。\n船泊早春梅渚。\n试听玉人歌白苎。\n行云无觅处。\n翦烛写诗无语。\n漠漠寒生窗户。\n明日短篷眠夜雨。\n宝钗留半股。", 
    "rhythmic": "谒金门"
  }, 
  {
    "author": "刘过", 
    "content": "秋兴恶。\n愁怯罗衾风弱。\n雨线垂垂晴又落。\n轻烟笼翠箔。\n休道旅怀萧索。\n生怕香浓灰薄。\n桂子莫教孤酒约。\n诗情浑落魄。", 
    "rhythmic": "谒金门"
  }, 
  {
    "author": "刘过", 
    "content": "倦舞轮袍後。\n正鸾慵凤困，依然怨新怀旧。\n别有艳妆来执乐，春笋微揎罗袖。\n试一曲、琅初奏。\n莫放珠帘容易卷，怕人知、世有梨园手。\n钗玉冷，钏金瘦。\n烛花对翦明於昼。\n画堂深、屏山掩翠，炭红围兽。\n错认佩环犹未是，依约雏莺啭柳。\n任箭滴、铜壶银漏。\n一片雄心天外去，为声清、响彻云霄透。\n人醉也，尚呼酒。", 
    "rhythmic": "贺新郎"
  }, 
  {
    "author": "刘过", 
    "content": "院宇重重掩。\n醉沈沈、亭阴转午，绣帘高卷。\n金鸭香浓喷宝篆，惊起雕梁语燕。\n正一架、酴开遍。\n嫩萼梢头舒素脸。\n似月娥、初试宫妆浅。\n风力嫩，异香软。\n佳人无意拈针线。\n绕朱阑、六曲俳徊，为他留恋。\n试把花心轻轻数，暗卜归期近远。\n奈数了、依然重怨。\n把酒问春春不管。\n枉教人、只恁空肠断。\n肠断处，怎消遣。", 
    "rhythmic": "贺新郎"
  }, 
  {
    "author": "刘过", 
    "content": "老去相如倦。\n向文君说似，而今怎生消遣。\n衣袂京尘曾染处，空有香红尚软。\n料彼此、魂销肠断。\n一枕新凉眠客舍，听梧桐、疏雨秋声颤。\n灯晕冷，记初见。\n楼低不放珠帘卷。\n晚妆残、翠钿狼藉，泪痕凝面。\n人道愁来须酒，无奈愁深酒浅。\n但寄兴、焦琴纨扇。\n莫鼓琵琶江上曲，怕荻花、枫叶俱凄怨。\n云万叠，寸心远。", 
    "rhythmic": "贺新郎"
  }, 
  {
    "author": "刘过", 
    "content": "睡觉莺啼晓。\n醉西湖、两峰日日，买花簪帽。\n去尽酒徒无人问，唯有玉山自倒。\n任拍手、儿童争笑。\n一舸乘风翩然去，避鱼龙、不见波声悄。\n歌韵歇，唤苏小。\n神仙路远蓬莱岛。\n紫云深、参差禁树，有烟花绕。\n人世红尘西障日，百计不如归好。\n付乐事、与他年少。\n费尽柳金梨雪句，问沈香亭北何时召。\n心未惬，鬓先老。", 
    "rhythmic": "贺新郎"
  }, 
  {
    "author": "刘过", 
    "content": "晓印霜花步。\n梦半醒、扶上雕鞍，马嘶人去。\n岚湿青丝双辔冷，缓野梅江路。\n听画角，吹残更鼓。\n悲壮寒声撩客恨，甚貂裘、重拥愁无数。\n霜月白，照离绪。\n青楼回首家何处。\n早山遥、水阔天低，断肠烟树。\n谁念天涯牢落况，轻负暖烟浓雨。\n记酒醒、香销时语。\n客里归鞯须早发，怕天寒、风急相思苦。\n应为我，翠眉聚。", 
    "rhythmic": "贺新郎"
  }, 
  {
    "author": "刘过", 
    "content": "多病刘郎瘦。\n最伤心、天寒岁晚，客他乡久。\n大舸翩翩何许至，元是高阳旧友。\n便一笑、相欢携手。\n为问武昌城下月，定何如、扬子江头柳。\n追往事，两眉皱。\n烛花细翦明於昼。\n唤青娥、小红楼上，殷勤劝酒。\n昵昵琵琶恩怨语，春笋轻笼翠袖。\n看舞彻、金钗微溜。\n若见故乡吾父老，道长安、市上狂如旧。\n重会面，几时又。", 
    "rhythmic": "贺新郎"
  }, 
  {
    "author": "刘过", 
    "content": "弹铗西来路。\n记匆匆、经行十日，几番风雨。\n梦里寻秋秋不见，秋在平芜远树。\n雁信落、家山何处。\n万里西风吹客鬓，把菱花、自笑人如许。\n留不住，少年去。\n男儿事业无凭据。\n记当年、悲歌击楫，酒酣箕踞。\n腰下光芒三尺剑，时解挑灯夜语。\n谁更识、此时情绪。\n唤起杜陵风月手，写江东渭北相思句。\n歌此恨，慰羁旅。", 
    "rhythmic": "贺新郎"
  }, 
  {
    "author": "刘过", 
    "content": "谪仙狂客何如，看来毕竟归田好。\n玉堂无比，三山海上，虚无飘缈。\n读罢离骚，酒香犹在，觉人间小。\n任菜花葵麦，刘郎去後，桃开处、春多少。\n一夜雪迷兰棹。\n傍寒溪、欲寻安道。\n而今纵有，新诗冰柱，有知音否。\n想见鸾飞，如椽健笔，檄书亲草。\n算平生、白傅风流，未可向、香山老。", 
    "rhythmic": "水龙吟"
  }, 
  {
    "author": "刘过", 
    "content": "庆流阅古无穷，相门又见生名世。\n致君事业，全如忠献，经天纬地。\n十二年间，挺身为国，勋庸知几。\n便书之竹帛，铭之彝鼎，勤劳意、竟谁记。\n一自平章庶政，觉人心、顿然兴起。\n朝庭既正，乾坤交泰，华夷欢喜。\n行定中原，锦衣归相，分茅□□。\n看貂蝉绿鬓，中书上考，过三千岁。", 
    "rhythmic": "水龙吟"
  }, 
  {
    "author": "刘过", 
    "content": "笑天涯，还倦客。\n欲起病无力。\n风雨春归，一日近一日。\n看人结束征衫，前呵骑马，腰剑上、陇西平贼。\n鬓分白。\n只可归去家山，无田种瓜得。\n空抱遗书，憔悴小楼侧。\n杜鹃不管人愁，月明枝上，直啼到、枕边相觅。", 
    "rhythmic": "祝英台近"
  }, 
  {
    "author": "刘过", 
    "content": "泛菊杯深，吹梅角远，同在京城。\n聚散匆匆，云边孤雁，水上浮萍。\n教人怎不伤情。\n觉几度、魂飞梦惊。\n後夜相思，尘随马去，月逐舟行。", 
    "rhythmic": "柳梢青"
  }, 
  {
    "author": "刘过", 
    "content": "霜天晓角。\n梦回滋味恶。\n酒醒不襟寒力，纱窗外、月华薄。\n拥衾思旧约。", 
    "rhythmic": "霜天晓角"
  }, 
  {
    "author": "刘过", 
    "content": "翠眉重扫。\n後房深、自唤小蛮娇小。\n绣带罗垂，报浓妆才了。\n堂虚夜悄。\n但依约、鼓箫声闹。\n一曲梅花，尊前舞彻，梨园新调。\n高阳醉、玉山未倒。\n看鞋飞凤翼，钗梁微袅。\n秋满东湖，更西风凉早。\n桃源路杳。", 
    "rhythmic": "辘轳金井・四犯翦梅花"
  }, 
  {
    "author": "刘过", 
    "content": "谁斫碧琅轩，影撼半庭风月。\n尚有岁寒心在，留得数茎华发。\n龙孙戏弄碧波涛，随手清风发。\n滚到浪花深处，起一窝香雪。", 
    "rhythmic": "好事近"
  }, 
  {
    "author": "刘过", 
    "content": "情深意真。\n眉长鬓青。\n小楼明月调筝。\n写春风数声。\n思君忆君。\n魂牵梦萦。", 
    "rhythmic": "四字令・醉太平"
  }, 
  {
    "author": "刘过", 
    "content": "帘幕闻声歌已妙。\n一曲尊前，真个梅花早。\n眉黛两山谁为扫。\n风流京兆江南调。\n醉得白人易老。\n老去侯鲭，旧也曾年少。\n後夜短篷霜月晓。\n梦魂依约云山绕。", 
    "rhythmic": "蝶恋花"
  }, 
  {
    "author": "刘过", 
    "content": "宝鉴年来微有晕。\n懒照容华，人远天涯近。\n昨夜灯花还失信。\n无心更唱江城引。\n行过短墙回首认。\n醉撼花梢，红雨飞成阵。\n拌了为郎憔悴损。\n庞儿恰似江梅韵。", 
    "rhythmic": "蝶恋花"
  }, 
  {
    "author": "刘过", 
    "content": "满院花香晴昼永，亭户无人。\n谁将心绪管青春。\n游丝知我懒，江柳也眉颦。\n近水远山都积恨，可堪芳草如茵。\n何曾一日不思君。\n无书凭朔雁，有泪在罗巾。", 
    "rhythmic": "临江仙"
  }, 
  {
    "author": "刘过", 
    "content": "数叠小山亭馆静，落花红雨园林。\n画楼风月想重临。\n琵琶金凤语，长笛水龙吟。\n青眼已伤前遇少，白头孤负知音。\n苔墙藓井夜沈沈。\n无聊成独坐，有恨即沾襟。", 
    "rhythmic": "临江仙"
  }, 
  {
    "author": "刘过", 
    "content": "长短驿亭南北路，蒙茸醉拥驼裘。\n雪天行计欠人留。\n严风催酒醒，微雨替梅愁。\n自作小词呵冻写，冷金淡衬银钩。\n此情知得几时休。\n寒云迷洛浦，残梦绕秦楼。", 
    "rhythmic": "临江仙"
  }, 
  {
    "author": "刘过", 
    "content": "红袖扶来聊促膝，龙团共破春温。\n高标终是绝尘氛。\n两箱留烛影，一水试云痕。\n饮罢清风生两腋，馀香齿颊犹存。\n离情凄咽更休论。\n银鞍和月载，金碾为谁分。", 
    "rhythmic": "临江仙"
  }, 
  {
    "author": "刘过", 
    "content": "海棠风韵玉梅春。\n小腰身。\n晓妆新。\n长是花时，犹系茜罗裙。\n一撮精神娇欲滴，说不似，画难真。\n楼前江柳又江云。\n隔音尘。\n泪沾襟。", 
    "rhythmic": "江城子"
  }, 
  {
    "author": "刘过", 
    "content": "淡香幽艳露华浓。\n晚妆慵。\n略匀红。\n春困恹恹，□□鬓云松。\n早是自来莲步小，新样子，为谁弓。\n画堂西畔曲栏东。\n醉醒中。\n苦匆匆。", 
    "rhythmic": "江城子"
  }, 
  {
    "author": "刘过", 
    "content": "黄鹤楼前识楚卿。\n彩云重叠拥娉婷。\n席间谈笑觉风生。\n标格胜如张好好，情怀浓似薛琼琼。\n半帘花月听弹筝。", 
    "rhythmic": "浣溪沙"
  }, 
  {
    "author": "刘过", 
    "content": "墙外雨湿烟。\n参差小树绿阴圆。\n残春中酒落花前。\n海燕成巢终是客，鳏鱼入夜几曾眠。\n人间一段恶因缘。", 
    "rhythmic": "浣溪沙"
  }, 
  {
    "author": "刘过", 
    "content": "著意寻芳已自迟。\n可堪容易送春归。\n酒阑无奈思依依。\n杨柳小桥人远别，梨花深巷月斜辉，此情惟我与君知。", 
    "rhythmic": "浣溪沙"
  }, 
  {
    "author": "刘过", 
    "content": "谁把幽香透骨薰。\n韵高全似玉楼人。\n几时劝酒不深颦。\n竹里绝怜闲体态，月边无限好精神。\n一枝斜插坐生春。", 
    "rhythmic": "浣溪沙"
  }, 
  {
    "author": "刘过", 
    "content": "雾鬓云鬟已懒梳。\n君休乔木妾归欤。\n且来卖酒伴相如，骨细肌丰周画，肉多韵胜子瞻书。\n琵琶弦索尚能无。", 
    "rhythmic": "浣溪沙"
  }, 
  {
    "author": "刘过", 
    "content": "浅约鸦黄，轻匀螺黛，故教取次梳妆。\n减轻琶面，新样小鸾凰。\n每为花娇玉软，慵对客、斜倚银床。\n春来病，兰薰半歇，满舞衣裳。\n悲凉。\n人事改，三春艳，一夜繁霜。\n似人归洛浦，云散高唐。\n痛念平生情分，孤负我、临老风光。\n罗裙在，凭谁留意，去觅反魂香。", 
    "rhythmic": "满庭芳"
  }, 
  {
    "author": "刘过", 
    "content": "细雨黄梅初熟，微风燕子交飞。\n手拈团扇写新题。\n心事恹恹难寄。\n片月只堪供恨，双星却有重期。\n石榴裙子正芬菲。\n知为何人慵系。", 
    "rhythmic": "西江月"
  }, 
  {
    "author": "刘过", 
    "content": "素面偏宜酒晕，晓妆净洗啼痕。\n只疑身是玉梅魂。\n长为春风瘦损。\n冉冉烟生兰渚，娟娟月挂愁村。\n落花飞絮耿黄昏。\n又是一番新恨。", 
    "rhythmic": "西江月"
  }, 
  {
    "author": "刘过", 
    "content": "楼上佳人楚楚，天边皓月徐徐。\n呼童忙为卷虾须。\n试问中情几句。\n圆少却因底事，缺多毕竟何如。\n嫦娥无语谩踌躇。\n飞过画栏西去。", 
    "rhythmic": "西江月"
  }, 
  {
    "author": "刘过", 
    "content": "别酒醺醺容易醉。\n回过头来三十里。\n马儿只管去如飞，牵一会。\n坐一会。\n断送杀人山共水。\n是则青衫终可喜。\n不道恩情拼得未。\n雪迷村店酒旗斜，去也是。\n住也是。\n烦恼自家烦恼你。", 
    "rhythmic": "天仙子"
  }, 
  {
    "author": "刘过", 
    "content": "彩笔恹恹慵赋咏。\n斗草闲来寻小迳。\n西园春事只供愁，当好景。\n成孤另。\n春又那知人欲病。\n洗尽残妆临晚镜。\n淡玉一团浆水莹。\n强持檀板近芳樽，云遏定。\n君须听。\n低唱月来花弄影。", 
    "rhythmic": "天仙子"
  }, 
  {
    "author": "刘过", 
    "content": "中兴诸将，谁是万人英。\n身草莽，人虽死，气填膺。\n尚如生。\n年少起河朔，弓两石，剑三尺，定襄汉，开虢洛，洗洞庭。\n北望帝京。\n狡兔依然在，良犬先烹。\n过旧时营垒，荆鄂有遗民。\n忆故将军。\n泪如倾。\n说当年事，知恨苦，不奉诏，伪耶真。\n臣有罪，陛下圣，可鉴临。\n一片心。\n万古分茅土，终不到，旧奸臣。\n人世夜，白日照，忽开明。\n衮佩冕圭百拜，九泉下、荣感君恩。", 
    "rhythmic": "六州歌头"
  }, 
  {
    "author": "刘过", 
    "content": "镇长淮，一都会，古扬州。\n升平日，珠帘十里春风、小红楼。\n谁知艰难去，边尘暗，胡马扰，笙歌散，衣冠渡，使人愁。\n屈指细思，血战成何事，万户封侯。\n但琼花无恙，开落几经秋。\n故垒荒丘。\n似含羞。\n怅望金陵宅，丹阳郡，山不断绸缪。\n兴亡梦，荣枯泪，水东流。\n甚时休。\n野灶炊烟里，依然是，宿貔貅。\n叹灯火，今萧索，尚淹留。\n莫上醉翁亭，看雨、杨柳丝柔。", 
    "rhythmic": "六州歌头"
  }, 
  {
    "author": "刘过", 
    "content": "天下稼轩，文章有弟，看来未迟。\n正三齐盗起，两河民散，势倾似土，国泛如杯。\n猛士云飞，狂胡灰灭，机会之来人共知。\n何为者，望桂林西去，一骑星驰。\n离筵不用多悲。\n唤红袖佳人分藕丝。\n种黄柑千户，梅花万里，等闲游戏，毕竟男儿。\n入幕来南，筹边如北，翻覆手高来去棋。\n公馀且，画玉簪珠履，倩米元晖。", 
    "rhythmic": "沁园春"
  }, 
  {
    "author": "刘过", 
    "content": "问紫岩去後汉公卿，不知几貂蝉。\n谁能借留侯箸，著祖生鞭。\n依旧尘沙万里，河洛染腥膻。\n谁识道山客，衣钵曾传。\n共记玉堂对策，欲先明大义，次第筹边。\n况重湖八桂，袖手已多年。", 
    "rhythmic": "八声甘州"
  }, 
  {
    "author": "刘过", 
    "content": "水殿风凉，赐环归、正是梦熊华旦。\n叠雪罗轻，称云章题扇。\n西清侍宴。\n望黄伞、日华笼辇。\n金券三王，玉堂四世，帝恩偏眷。\n临安记、龙飞凤舞，信神明有後，竹梧阴满。\n笑折花看，橐荷香红润。\n功名岁晚。", 
    "rhythmic": "四犯翦梅花"
  }, 
  {
    "author": "刘过", 
    "content": "晚入纱窗静。\n戏弄菱花镜。\n翠袖轻匀，玉纤弹去，小妆红粉。\n画行人、愁外两青山，兴尊前离恨。\n宿酒醺难醒。\n笑记香肩并。", 
    "rhythmic": "小桃红・连理枝"
  }, 
  {
    "author": "刘过", 
    "content": "一琐窗儿明快。\n料想那人不在。\n熏笼脱下旧衣裳，件件香难赛。\n匆匆去得忒煞。", 
    "rhythmic": "竹香子"
  }, 
  {
    "author": "刘过", 
    "content": "窄轻衫，联宝辔，花里控金勒。\n有底风光，都在画阑侧。\n日迟春暖融融，杏红深处，为花醉，一鞭春色。\n对娇质。\n为我歌捧瑶觞，欢歌动阡陌。\n□似多情，飞上鬓云碧。\n晚来约住青骢，蹋花归去，乱红碎、一庭风月。", 
    "rhythmic": "祝英台近"
  }, 
  {
    "author": "刘过", 
    "content": "半雨半晴模样，乍寒乍热天时。\n榴花香逐湿风飞。\n绿云翻翠浪，水急转前溪。\n谁识清凉意思，珊瑚枕冷先知。\n秋光预若借些儿。\n剩催金粟闹，素魄好扬辉。", 
    "rhythmic": "临江仙"
  }, 
  {
    "author": "刘过", 
    "content": "楼外云山千万重。\n画眉人隔小帘栊。\n风垂舞柳春犹浅，雪点酥胸暖未融。\n携手处，又相逢。\n夜阑心事与郎同。\n一杯自劝羔儿酒，十幅销金暖帐笼。", 
    "rhythmic": "鹧鸪天"
  }, 
  {
    "author": "刘过", 
    "content": "憎憎地。\n一捻儿年纪。\n待道瘦来肥不是。\n宜著淡黄衫子。\n唇边一点樱多。\n见人频敛双蛾。\n我自金陵怀古，唱时休唱西河。", 
    "rhythmic": "清平乐"
  }, 
  {
    "author": "刘过", 
    "content": "堂上谋臣尊俎，边头将士干戈。\n天时地利与人和。\n燕可伐欤曰可。\n今日楼台鼎鼐，明年带砺山河。\n大家齐唱大风歌。\n不日四方来贺。", 
    "rhythmic": "西江月"
  }, 
  {
    "author": "刘过", 
    "content": "行道桥南无酒卖，老天犹困英雄。", 
    "rhythmic": "临江仙"
  }, 
  {
    "author": "刘过", 
    "content": "解缆蓼花湾。\n好风吹去帆。\n二十年、重过新滩。\n洛浦凌波人去後，空梦绕、翠屏间。\n飞雾湿征衫。\n苍苍烟树寒。", 
    "rhythmic": "糖多令・唐多令"
  }, 
  {
    "author": "刘过", 
    "content": "水浴芙蓉净。\n护浓香、迟开半敛，靓妆临镜。\n长忆耶溪薰风里，年少红颜照映。\n夜露冷、酒随香醒。\n回首当时同舟侣，为相思、怕折琼瑶柄。\n千万缕，意难罄。\n玻璃三万六千顷。\n洗精神、尘埃尽绝，然端整。\n浪蕊年来都慵问，爱此浓情淡性。\n待移种、灵根玉井。\n太一真人今何在，取高花、十丈供烟艇。\n来伴我，泛清影。", 
    "rhythmic": "贺新郎"
  }, 
  {
    "author": "刘过", 
    "content": "新来塞北。\n传到真消息。\n赤地居民无一粒。\n更五单于争立。\n维师尚父鹰扬。\n熊罴百万堂堂。\n看取黄金假钺，归来异姓真王。", 
    "rhythmic": "清平乐"
  }, 
  {
    "author": "刘过", 
    "content": "说襄阳、旧事重省。\n记铜驼巷陌、醉还醒。\n笑莺花别後，刘郎憔悴萍梗。\n倦客天涯，还买个、西风轻艇。\n便欲访、骑马山翁，问岘首、那时风景。\n楚王城里，知几度经过，摩挲故宫柳瘿。\n漫吊景。", 
    "rhythmic": "西吴曲"
  }, 
  {
    "author": "蔡幼学", 
    "content": "日日惜春残，春去更无明日。\n拟把醉同春住，又醒来岑寂。\n明年不怕不逢春，娇春怕无力。\n待向灯前休睡，与留连今夕。", 
    "rhythmic": "好事近"
  }, 
  {
    "author": "卢炳", 
    "content": "残雪犹馀远岭。\n晚烟半隐寒林。\n溶溶春涨绿波深。\n时有渔人钓艇。\n倚岸野梅坠粉。\n蘸溪宫柳摇金。\n凭栏凝伫酒初醒。\n料得谁知此景。", 
    "rhythmic": "西江月"
  }, 
  {
    "author": "卢炳", 
    "content": "晚天清楚，扫太虚纤翳，凉生江曲。\n四顾青冥天地阔，惟有残霞孤骛。\n山气凝蓝，汀烟引素，竦竦浮群木。\n白苹风定，波澄万顷寒玉。\n时有一叶渔舟，收纶垂钓，来往何幽独。\n短发萧萧襟袖冷，便觉都无袢褥。\n曳杖归来，夜深人悄，月照鳞鳞屋。\n藤床一枕，迥然清梦无俗。", 
    "rhythmic": "念奴娇"
  }, 
  {
    "author": "卢炳", 
    "content": "馀霞散绮，明河翻雪。\n隐隐鹊桥初结。\n牛郎织女两逢迎，□胜却、人间欢悦。\n一宵相会，经年离别。\n此语真成浪说。\n细思怎得似嫦娥，解独宿、广寒宫阙。", 
    "rhythmic": "鹊桥仙"
  }, 
  {
    "author": "卢炳", 
    "content": "兰蕙心情，海棠韵度，杨柳腰肢。\n步稳金莲，手纤春笋，肤似凝脂。\n歌生舞态都宜。\n拚著个、坚心共伊。\n无奈相思，带围宽尽，说与教知。", 
    "rhythmic": "柳梢青"
  }, 
  {
    "author": "卢炳", 
    "content": "雅淡精神，铅黄未洗，犹带残妆。\n春艳一枝，鹅儿颜色，染就纤裳。\n月移影转南窗。\n特地送、些儿暗香。\n宿酒初醒，这般滋味，梦断池塘。", 
    "rhythmic": "柳梢青"
  }, 
  {
    "author": "卢炳", 
    "content": "春寂寂。\n节物又催寒食。\n楼上卷帘双燕入。\n断魂愁似织。\n门外雨馀风急。\n满地落英红湿。\n好梦惊回无处觅。\n天涯芳草碧。", 
    "rhythmic": "谒金门"
  }, 
  {
    "author": "卢炳", 
    "content": "春事寂。\n苦笋鲥鱼初食。\n风卷绣帘飞絮入。\n柳丝萦似织。\n迅速韶光去急。\n过雨绿阴尤湿。\n回首旧游何处觅。\n远山空伫碧。", 
    "rhythmic": "谒金门"
  }, 
  {
    "author": "卢炳", 
    "content": "门巷寂。\n梅豆微酸怯食。\n别恨萦心愁易入。\n寸肠如网织。\n去橹咿哑声急。\n泪滴春衫轻湿。\n尺素待凭鱼雁觅。\n远烟凝处碧。", 
    "rhythmic": "谒金门"
  }, 
  {
    "author": "卢炳", 
    "content": "水阁无尘午昼长。\n薰风十里藕花香。\n一番疏雨酿微凉。\n旋点新茶消睡思，不将恼诗肠。\n阑干倚遍挹湖光。", 
    "rhythmic": "浣溪沙"
  }, 
  {
    "author": "卢炳", 
    "content": "绿遍芳郊木。\n早红褪香乾，堪叹韶华瞬目。\n薄东皇缘底事，得恁匆匆去速。\n正永日、初长晴淑。\n尤忆夜来成梦处，记分明、浑似瑶台宿。\n人语静，燕双逐。\n纱窗一炷沈烟馥。\n拚淋浪剧饮，高枕春酲草屋。\n无计留春添怅望，空写新词叠幅。\n算负却、照妆画烛。\n欲说萦心些个事，恐教人、蹙损眉峰绿。\n慵倚遍，画阑曲。", 
    "rhythmic": "贺新郎"
  }, 
  {
    "author": "卢炳", 
    "content": "梦回小枕寒玉。\n博山香暖沈烟续。\n帷薄怯轻纱。\n风牵幌带斜。\n夜窗云影细。\n月送花阴至。\n身世在陶唐。\n闲愁不挂肠。", 
    "rhythmic": "菩萨蛮"
  }, 
  {
    "author": "卢炳", 
    "content": "庭院欲昏黄，秋思恼人情乱。\n宝瑟试弹新曲，更与谁同伴。\n阳台魂梦杳无踪，奴住巫山畔。\n不似楚襄云雨，俏输他一半。", 
    "rhythmic": "好事近"
  }, 
  {
    "author": "卢炳", 
    "content": "传消寄息。\n咫尺远如千里隔。\n欲见无由。\n惹起新愁与旧愁。\n情怀如醉。\n枕连宵终不寐。\n无奈相思。\n此恨凭谁说与伊。", 
    "rhythmic": "减字木兰花"
  }, 
  {
    "author": "卢炳", 
    "content": "轻红桃杏斗娇妍。\n晓来葱祥烟。\n霓旌绛节下云天。\n行地神仙。\n盛事频封锦诰，歌声齐劝金莲。\n教从沧海变桑田。\n富贵长年。", 
    "rhythmic": "画堂春"
  }, 
  {
    "author": "卢炳", 
    "content": "弱水蓬莱真胜地，祥烟闪烁霓旌。\n瑶池欢会下云。\n康宁新喜事，淑善旧家声。\n戏采捧觞真乐事，蟠桃献寿千春。\n从今更愿子孙荣。\n加恩封锦诰，学道诵黄庭。", 
    "rhythmic": "临江仙"
  }, 
  {
    "author": "卢炳", 
    "content": "秋色人家，夕阳洲渚。\n西风催过黄华渡。\n江烟引素忽飞来，水禽破暝双双去。\n奔走红尘，栖迟羁旅。\n断肠犹忆江南句。\n白云低处雁回峰，明朝便踏潇湘路。", 
    "rhythmic": "踏莎行"
  }, 
  {
    "author": "卢炳", 
    "content": "镂冰翦玉工夫费。\n做六出、飞花乱坠，舞风情态谁相似。\n算只有、江梅可比。\n极目处、瑶万里。\n海天阔、清寒似水。", 
    "rhythmic": "杏花天"
  }, 
  {
    "author": "卢炳", 
    "content": "华亭新伟观，胜地得高雄。\n凭栏徙倚要眇，万里景无穷。\n好是江流萦绕，那更云天舒阔，叠嶂倚晴空。\n眼界无尽藏，怀抱有清风。\n主人贤，开绮席，泛金锺。\n放怀一笑，许我满酌醉颜红。\n祗恐玺书即下，促起飞凫东去，行作黑头公。\n还记今朝客，曾待一杯同。", 
    "rhythmic": "水调歌头"
  }, 
  {
    "author": "卢炳", 
    "content": "初过清明春昼长。\n紫红香雾蔼华堂。\n朱颜阿母逢生旦，采戏儿孙捧寿觞。\n齐祝颂，喜平康。\n天教两鬓正苍苍。\n壶中日月应长久，笑看蟠桃几度芳。", 
    "rhythmic": "鹧鸪天"
  }, 
  {
    "author": "卢炳", 
    "content": "石榴裙束纤腰袅。\n金莲稳衬弓靴小。\n娇呆□羞人。\n伞低遮半身。\n恩情如纸薄。\n方信当初错。\n邂逅苦匆匆。\n还疑是梦中。", 
    "rhythmic": "菩萨蛮"
  }, 
  {
    "author": "卢炳", 
    "content": "雅淡容仪，温柔情性。\n偏伊赋得多风韵。\n明眸剪水玉为肌，凤鞋弓小金莲衬。\n相见虽频，欢娱无定。\n蛮笺写了凭谁问。\n坚心好事有成时，须教人道都相称。", 
    "rhythmic": "踏莎行"
  }, 
  {
    "author": "卢炳", 
    "content": "池管闲凝目。\n有玉人、向晚妖娆，洗妆梳束。\n雅淡容仪妃子样，羞使胭脂点触。\n莹冰雪、精神难掬。\n好是月明微露下，似晚凉、初向清泉浴。\n好对我，笑羞缩。\n好风拂面浑无俗。\n更撩人清兴，异香芬馥。\n惹起新愁无著处，细与端相未足。\n俏不忍、游蝶飞扑。\n可惜伊家娇媚态，问天公、底事教幽独。\n待拉向，锦屏曲。", 
    "rhythmic": "贺新郎"
  }, 
  {
    "author": "卢炳", 
    "content": "风驭过姑射，云挹浮丘。\n丁宁月姊，为我澄霁一天秋。\n尽展冰奁玉鉴，要看瑶台银阙，万里冷浮光。\n分与世间景，好在水边楼。\n想霓裳，呈妙舞，起清讴。\n蓝桥何处，试寻玉杵恣追游。\n拟待铅霜捣就，缓引琼浆沈醉，谁信是良筹。\n长啸跨鲸背，不必愿封留。", 
    "rhythmic": "水调歌头"
  }, 
  {
    "author": "卢炳", 
    "content": "红荻黄芦秋已老，妆点楚江头。\n更有吴姬拨小桡。\n来往自妖娆。\n款款舣舟临别岸，短缆系花梢。", 
    "rhythmic": "武陵春"
  }, 
  {
    "author": "卢炳", 
    "content": "晓来天气十分凉。\n时候近重阳。\n村落人家潇洒，篱菊有芬芳。", 
    "rhythmic": "朝中措"
  }, 
  {
    "author": "卢炳", 
    "content": "一见情怀便雅投。\n尊前成密约，意绸缪。\n已成行计理归舟。\n空相忆，无计为伊留。\n执别话离愁。\n萦萦滋味恶，在心头。", 
    "rhythmic": "小重山"
  }, 
  {
    "author": "卢炳", 
    "content": "绿云慢绾新梳束。\n这标致、诸馀不俗。\n邂逅相逢，情怀雅合，全似深熟。\n耳边笑语论心曲。", 
    "rhythmic": "玉团儿"
  }, 
  {
    "author": "卢炳", 
    "content": "正春回紫陌，瑞霭飞浮，暖风轻扇。\n皓月初圆，觉严城寒浅。\n采结鳌山，纱笼银烛，与□花争艳。\n午夜融和，红莲万顷，一齐开遍。\n讼简民熙，史君行乐，簇拥朱轮，旌旗辉暖。\n鼎沸笙歌，遏行云不散。", 
    "rhythmic": "醉蓬莱"
  }, 
  {
    "author": "卢炳", 
    "content": "灯火楼台万斛莲。\n千门喜笑，素月婵娟。\n几多急莞与繁弦。\n巷陌骈阗。\n毕献芳筵。\n乐与民偕五马贤。\n绮罗丛里，一簇神仙。\n传柑雅宴约明年。", 
    "rhythmic": "一剪梅・一翦梅"
  }, 
  {
    "author": "卢炳", 
    "content": "碧眼真仙，算元住、蓬莱宫里。\n记当日、等闲跨鹤，人间游戏。\n要把忠勋扶帝业，更将姓字联宗系。\n拥朱轮、特地为民来，诗书帅。\n千里地，都和气。\n十万户，生欢喜。\n祝黄堂眉寿，歌谣鼎沸。\n莫惜春醅供燕豆，便承芝检朝天陛。\n看云屏、隔坐并貂蝉，双清贵。", 
    "rhythmic": "满江红"
  }, 
  {
    "author": "卢炳", 
    "content": "再拜识英度，喜气觉飞浮。\n神清骨秀，元是蓬莱谪仙流。\n盍去冲摩霄汉，刚向平分风月，半刺岭南州。\n素蕴未施展，阔步尚淹留。\n从此去，朝帝阙，侍宸旒。\n论思献替，要须直与古人侔。\n好是羽仪朝著，勒就鼎彝勋业，却伴赤松游。\n曳杖太湖曲，笑傲八千秋。", 
    "rhythmic": "水调歌头"
  }, 
  {
    "author": "卢炳", 
    "content": "玻璃翦叶。\n点缀黄金屑。\n雅淡幽姿风味别。\n翠影婆娑弄月。\n秋光占断江南。\n清香鼻观先参。\n一朵折来和露，乌云髻畔斜簪。", 
    "rhythmic": "清平乐"
  }, 
  {
    "author": "卢炳", 
    "content": "凿开方沼，问何人种玉、工夫奇绝。\n幻出瀛州有□□，十万水仙罗列。\n风曳琚，露零珠，天上人装结。\n君看炎夏，堕来何处冰雪。\n我来对此凉生，红尘飞尽，却笑凌波袜。\n最爱幽姿能雅淡，自蓄芳馨孤洁。\n挹取天浆，唤将空籁，齐作清歌发。\n不知尘世，晃然身在瑶阙。", 
    "rhythmic": "念奴娇"
  }, 
  {
    "author": "卢炳", 
    "content": "碧池如染，把玻璃就，纤埃都绝。\n西国夫人空里坠，圆盖亭亭排列。\n莹质无暇，尘心不染，远社堪重结。\n当时盛事，虎溪茗碗翻雪。\n千载此意谁论，人争买笑，醉眼看罗袜。\n坐上如今皆我辈，素蕴从来蠲洁。\n击节临风，停杯对月。\n浩气俱英发。\n两翁仙举，玉堂正在金阙。", 
    "rhythmic": "念奴娇"
  }, 
  {
    "author": "卢炳", 
    "content": "好风明月，共芙蕖、占作人间三绝。\n试问千花还□□，敢与英姿同列。\n一曲千锺，凌云长啸，舒放愁肠结。\n人生易老，莫教双鬓添雪。\n回首蝇利蜗名，微官多误，自笑尘生袜。\n争似玉人真妩媚，表里冰壶明洁。\n露下寒生，参横斗转，又听胡笳发。\n夜阑人静，一声清透云阙。", 
    "rhythmic": "念奴娇"
  }, 
  {
    "author": "卢炳", 
    "content": "客里惊嗟又岁除。\n萧萧寒雨滴茅庐。\n山深溪转泉声碎，夜永风摇烛影孤。", 
    "rhythmic": "瑞鹧鸪"
  }, 
  {
    "author": "卢炳", 
    "content": "常忆江南春欲到，消息付南枝。\n疏影横斜照水时。\n月淡暗香迟。\n可惜江头千树玉，雨暗更风欺。", 
    "rhythmic": "武陵春"
  }, 
  {
    "author": "卢炳", 
    "content": "秋月明眸两鬓浓。\n衫儿贴体绉轻红。\n清声宛转歌金缕，纤手殷勤捧玉锺。\n娇娅姹，语惺松。\n酒香沸沸透羞容。\n刘郎莫恨相逢晚，且喜桃源路已通。", 
    "rhythmic": "鹧鸪天"
  }, 
  {
    "author": "卢炳", 
    "content": "淡妆西子，怎比西湖好。\n南北两长堤，有罨画、楼台多少。\n翠光千顷，一片净琉璃，泛兰舟，摇画桨，尽日金尊倒。\n名园精舍，总被游人到。\n年少与佳人，共携手、嬉游歌笑。\n夕阳西下，沈醉尽归来，鞭宝马，闹竿随，簇著花藤轿。", 
    "rhythmic": "蓦山溪"
  }, 
  {
    "author": "卢炳", 
    "content": "韶华七换，阻庆生申旦。\n今日向高堂，载卮酒、为君满劝。\n绣帘低挂，瑞霭□香浓，倩双娥，敲象板，缓缓歌珠贯。\n芝兰挺秀，俱是皇家彦。\n只这一般奇，见方寸、平生积善。\n几多厚德，天锡与遐龄，鬓长青，颜不老，日日开华宴。", 
    "rhythmic": "蓦山溪"
  }, 
  {
    "author": "卢炳", 
    "content": "莎衫筠笠。\n正是村村农务急。\n绿水千畦。\n惭愧秧针出得齐。\n风斜雨细。\n麦欲黄时寒又至。\n妇耕夫。\n画作今年稔岁图。", 
    "rhythmic": "减字木兰花"
  }, 
  {
    "author": "卢炳", 
    "content": "积雨连朝，添新涨、一篙春碧。\n寒犹在、东风料峭，柳丝无力。\n系惹画船都不住，从教兰棹双飞急。\n泛大江、东去欲何之，瓜期迫。\n龙锺裔，神仙伯。\n金闺彦，文章客。\n算河阳花县，恁生留得。\n制锦才高书善最，鸣琴化洽人欢怿。\n想未容、坐暖诏归来，君王侧。", 
    "rhythmic": "满江红"
  }, 
  {
    "author": "卢炳", 
    "content": "猎猎霜风，晓雾。\n归来喜踏江南路。\n千林翠幄半红黄，试看青女工夫做。\n茅舍疏篱，竹边低户。\n谁家酒滴真珠露。\n旋酤一盏破清寒，趁晴同过黄花渡。", 
    "rhythmic": "踏莎行"
  }, 
  {
    "author": "卢炳", 
    "content": "满架冰蕤开遍了。\n试问花神，留得春多少。\n清胜荀香娇韵好。\n谢庭风月应难到。\n酒酿新醅名不老。\n醉倒花前，真个无烦恼。\n满座清欢供一笑。\n春酲拼却明窗晓。", 
    "rhythmic": "蝶恋花"
  }, 
  {
    "author": "卢炳", 
    "content": "过眼溪山，向来都是经行处。\n骖鸾人去。\n冷落吹箫侣。\n小立江亭，愁对蒹葭浦。\n无情绪。\n酒杯慵举。\n闲看江枫舞。", 
    "rhythmic": "点绛唇"
  }, 
  {
    "author": "卢炳", 
    "content": "无端风雨送清秋。\n天气冷飕飕。\n行人先自离索，直是不禁愁。\n思往事，忆前游。\n泪难收。\n重阳近也，黄花依旧，谁伴清瓯。", 
    "rhythmic": "诉衷情"
  }, 
  {
    "author": "卢炳", 
    "content": "快风收雨，正江城初霁，物华如许。\n丽日融和春思好，是处莺啼燕语。\n嫩绿成阴，落红堆绣，只恐春将暮。\n园林清昼，看看又见飞絮。\n太守无限风流，铃斋多暇，载酒郊原路。\n几队旌旗光闪烁，鼓吹更翻新谱。\n曲水流觞，兰亭修禊，俯仰成今古。\n为君一醉，归时楼上初鼓。", 
    "rhythmic": "念奴娇"
  }, 
  {
    "author": "卢炳", 
    "content": "雨洗千红又春晚。\n留牡丹、倚阑初绽。\n娇娅姹、偏赋精神君看。\n算费尽、工夫点染。\n带露天香最清远。\n太真妃、院妆体段。", 
    "rhythmic": "冉冉云"
  }, 
  {
    "author": "卢炳", 
    "content": "冰姿雪艳。\n天赋精神偏冷淡。\n惟有清香。\n何逊扬州暗断肠。\n孤芳好处。\n消得骚人题妙句。\n皴寒枝。\n未必生绡画得宜。", 
    "rhythmic": "减字木兰花"
  }, 
  {
    "author": "卢炳", 
    "content": "阁雨浮云寒尚轻。\n商量雪意未全成。\n莫嫌竹外萧然处，忽有幽香透鼻清。\n诗兴逸，酒魂醒。\n主人留客更多情。\n不辞满引成痴客，且把梅花醉一觥。", 
    "rhythmic": "鹧鸪天"
  }, 
  {
    "author": "卢炳", 
    "content": "晚晴一碧天如水，风约尘埃都扫。\n素娥睡起，玉轮稳驾，初离海表。\n碾破秋云，涌成银阙，光欺南斗。\n想广寒宫里，风流女伴，应都把、仙歌奏。\n夜永风生悄悄。\n耀冰雪、寒侵重峤。\n今宵休道，从来此夕，阴多晴少。\n坐久更深，露冷襟袖，不禁清晓。\n更天风吹下，桂香拂袂，想蟠根老。", 
    "rhythmic": "水龙吟"
  }, 
  {
    "author": "卢炳", 
    "content": "笑菊欺梅。\n嫌蜂却蝶，压尽寒。\n月下精神，醉时风韵，红透香腮。\n天工造化难猜。\n甚怪我、愁眉未开。\n故遣名花，凌霜带露，先送春来。", 
    "rhythmic": "柳梢青"
  }, 
  {
    "author": "卢炳", 
    "content": "绣罗子间金丝。\n打扮好容仪。\n晓雪明肌，秋波入鬓，鞋小步行迟。", 
    "rhythmic": "少年游"
  }, 
  {
    "author": "卢炳", 
    "content": "向暖南枝，最是他潇洒，先带春回。\n因何事、向岁晚，搀占花魁。\n天公著意，安排巧、特地教开。\n知道是，仙翁诞节，琼英要泛金杯。\n人学寿阳妆面，正梁州初按，羯鼓声催。\n年年此花开後，宴启蓬莱。", 
    "rhythmic": "汉宫春"
  }, 
  {
    "author": "卢炳", 
    "content": "庆佳辰。\n熊罴协梦生申。\n记当年、曾游月殿，笑谈高跃龙津。\n德弥高、源流孔孟，才迥出、黼黻卿云。\n亟步华涂，蜚英腾茂，姓名端的简枫宸。\n最好是、雍容兰省，直道事吾君。\n还知否，承明倦直，来抚斯民。\n算人生、五马最贵，朱画戟行春。\n讼庭清、祥风和畅，铃斋静、佳气氤氲。\n寿宴香浓，梅繁柳嫩，年年今日劝芳尊。\n须信道、朱颜不老，眉寿等松椿。\n从兹去，衮衣特立，廊庙经纶。", 
    "rhythmic": "多丽"
  }, 
  {
    "author": "卢炳", 
    "content": "媚景良时，无非是、三春富贵。\n花共柳、著工夫染，嫩红轻翠。\n日丽风和薰协气。\n莺吟燕舞皆欢意。\n况生辰、恰恰值清明，笙歌沸。\n分天派，真龙裔。\n到月殿，攀仙桂。\n看眉间黄色，诏书将至。\n莫向蓝田分佐理。\n便趋紫禁参朝对。\n问玉皇、仙籍注长生，三千岁。", 
    "rhythmic": "满江红"
  }, 
  {
    "author": "卢炳", 
    "content": "罗幕护寒遮晓雾。\n爱日烘晴，又是年华暮。\n潇洒江梅争欲吐。\n暗香漏泄春来处。\n何日寻芳溪畔路。\n挈携筇，写景论心素。\n千里相逢真会遇。\n羡君解道江南句。", 
    "rhythmic": "蝶恋花"
  }, 
  {
    "author": "卢炳", 
    "content": "富贵本何物，底用苦趋奔。\n都为造物娱弄，人事覆来翻。\n须索高抬目力，觑破祗同儿戏，不必更重论。\n但愿吾长健，赢得日加飨。\n衣轻裘，乘驷马，驾高轩。\n算来荣耀，终输渔叟钓江村。\n休叹谋身太拙，未必折腰便是，炙手几曾温。\n清议不可辱，千古要长存。", 
    "rhythmic": "水调歌头"
  }, 
  {
    "author": "卢炳", 
    "content": "罨画池亭，对十万、盈盈粉面。\n依翠盖、临风一曲，霓裳舞遍。\n亭上人如蓬岛客，坐中别有飞琼伴。\n占世间、风月最清凉，宜开宴。\n当盛旦，歌喉啭。\n齐祝寿，金尊劝。\n算才华合侍，玉皇香案。\n处事从来坚特操，立朝更要持公论。\n使他时、台阁振风声，朝天眷。", 
    "rhythmic": "满江红"
  }, 
  {
    "author": "卢炳", 
    "content": "柴扉人寂草生畦。\n藤蔓乱萦篱。\n秋净楚天如水，云叶度墙低。\n同把盏，且伸眉。\n对残晖。\n红茱笑拈，黄菊斜簪，恋饮忘归。", 
    "rhythmic": "诉衷情"
  }, 
  {
    "author": "卢炳", 
    "content": "常记京华昔浪游。\n青罗买笑万金酬。\n醉中曾此当貂裘。\n自恨山翁今老矣，惜花心性谩风流。\n清樽独酌更何愁。", 
    "rhythmic": "浣溪沙"
  }, 
  {
    "author": "卢炳", 
    "content": "方池小小。\n风摺玻璃皱。\n数朵荷花开更好。\n把住薰风一笑。\n芳容淡注胭脂。\n亭亭翠叶相依。\n只欠一双，便如画底屏帷。", 
    "rhythmic": "清平乐"
  }, 
  {
    "author": "卢炳", 
    "content": "而今怕听相思曲。\n多情蹙损眉峰绿。\n惜别上扁舟。\n望穷江际楼。\n蛮笺封了发。\n为忆人如雪。\n离恨写教看。\n休令盟约寒。", 
    "rhythmic": "菩萨蛮"
  }, 
  {
    "author": "姜夔", 
    "content": "人绕湘皋月坠时。\n斜横花树小，浸愁漪。\n一春幽事有谁知。\n东风冷、香远茜裙归。\n鸥去昔游非。\n遥怜花可可，梦依依。", 
    "rhythmic": "小重山令・小重山"
  }, 
  {
    "author": "姜夔", 
    "content": "人间离别易多时。\n见梅枝。\n忽相思。\n几度小窗，幽梦手同携。\n今夜梦中无觅处，漫徘徊。\n寒侵被、尚未知。\n湿红恨墨浅封题。\n宝筝空、无雁飞。\n俊游巷陌，算空有、古木斜晖。\n旧约扁舟，心事已成非。", 
    "rhythmic": "江梅引・江城梅花引"
  }, 
  {
    "author": "姜夔", 
    "content": "与鸥为客。\n绿野留吟屐。\n雨行柳垂阴，是当日、仙翁手植。\n一亭寂寞。\n烟外带愁横，荷苒苒，展凉云，横卧虹千尺。\n才因老尽，秀句君休觅。\n万绿正迷人，更愁入、山阳夜笛。\n百年心事，惟有玉阑知，吟未了，放船回，月下空相忆。", 
    "rhythmic": "蓦山溪"
  }, 
  {
    "author": "姜夔", 
    "content": "十亩梅花作雪飞。\n冷香下、携手多时。\n两年不到断桥西。\n长笛为予吹。\n人妒垂杨绿，春风为、染作仙衣。", 
    "rhythmic": "莺声绕红楼"
  }, 
  {
    "author": "姜夔", 
    "content": "好花不与香人。\n浪粼粼。\n又恐春风归去绿成阴。\n玉钿何处寻。\n木兰双桨梦中云。\n小横陈。", 
    "rhythmic": "鬲溪梅令"
  }, 
  {
    "author": "姜夔", 
    "content": "红云低压碧玻璃。\n惺惚花上啼。\n静看楼角拂长枝。\n朝寒吹翠眉。\n休涉笔，且裁诗。\n年年风絮时。\n绣衣夜半草符移。\n月中双桨归。", 
    "rhythmic": "阮郎归"
  }, 
  {
    "author": "姜夔", 
    "content": "旌阳宫殿昔徘徊。\n一坛云叶垂。\n与君闲看壁间题。\n夜凉笙鹤期。\n茅店酒，寿君时。\n老枫临路歧。\n年年强健得追随。\n名山游遍归。", 
    "rhythmic": "阮郎归"
  }, 
  {
    "author": "姜夔", 
    "content": "凉夜摘花钿，苒苒动摇云绿。\n金络一团香露，正纱厨人独。\n朝来碧缕放长穿，钗头挂层玉。\n记得如今时候，正荔枝初熟。", 
    "rhythmic": "好事近"
  }, 
  {
    "author": "姜夔", 
    "content": "燕雁无心，太湖西畔随云去。\n数峰清苦。\n商略黄昏雨。\n第四桥边，拟共天随住。\n今何许。\n凭栏怀古。\n残柳参差舞。", 
    "rhythmic": "点绛唇"
  }, 
  {
    "author": "姜夔", 
    "content": "金谷人归，绿扬低扫吹笙道。\n数声啼鸟。\n也学相思调。\n月落潮生，掇送刘郎老。\n淮南好。\n甚时重到。\n陌上生春草。", 
    "rhythmic": "点绛唇"
  }, 
  {
    "author": "姜夔", 
    "content": "西园曾为梅花醉。\n叶翦春云细。\n玉笙凉夜隔帘吹。\n卧看花梢摇动、一枝枝。\n娉娉袅袅教谁惜。\n空压纱巾侧。\n沈香亭北又青苔。\n唯有当时蝴蝶、自飞来。", 
    "rhythmic": "虞美人"
  }, 
  {
    "author": "姜夔", 
    "content": "摩挲紫盖峰头石。\n上瞰苍崖立。\n玉盘摇动半崖花。\n花树扶蔬、一半白云遮。\n盈盈相望无由摘。\n惆怅归来屐。\n而今仙迹杳难寻。\n那日青楼、曾见似花人。", 
    "rhythmic": "虞美人"
  }, 
  {
    "author": "姜夔", 
    "content": "冷红叶叶下塘秋。\n长与行云共一舟。\n零落江南不自由。\n两绸缪。\n料得吟鸾夜夜愁。", 
    "rhythmic": "忆王孙"
  }, 
  {
    "author": "姜夔", 
    "content": "双螺未合，双蛾先敛，家在碧云西。\n别母情怀，随郎滋味，桃叶渡江时。", 
    "rhythmic": "少年游"
  }, 
  {
    "author": "姜夔", 
    "content": "京洛风流绝代人。\n因何风絮落溪津。\n笼鞋浅出鸦头袜，知是凌波漂渺身。\n红乍笑，绿长。\n与谁同度可怜春。\n鸳鸯独宿何曾惯，化作西楼一缕云。", 
    "rhythmic": "鹧鸪天"
  }, 
  {
    "author": "姜夔", 
    "content": "曾共君侯历聘来。\n去年今日踏莓苔。\n旌扬宅里疏疏磬。\n挂枫前草草杯。\n呼煮酒，摘青梅。\n今年官事莫徘徊。\n移家径入蓝田县，急急船头打鼓催。", 
    "rhythmic": "鹧鸪天"
  }, 
  {
    "author": "姜夔", 
    "content": "柏绿椒红事事新。\n隔篱灯影贺年人。\n三茅钟动西窗晓，诗鬓无端又一春。\n慵对客，缓开门。\n梅花闲伴老来身。\n娇儿学作人间字，郁垒神荼写未真。", 
    "rhythmic": "鹧鸪天"
  }, 
  {
    "author": "姜夔", 
    "content": "巷陌风光纵赏时。\n笼纱未出马先嘶。\n白头居士无呵殿，只有乘肩小女随。\n花满市，月侵衣。\n少年情事老来悲。\n沙河塘上春寒浅，看了游人缓缓归。", 
    "rhythmic": "鹧鸪天"
  }, 
  {
    "author": "姜夔", 
    "content": "忆昨天街预赏时。\n柳悭梅小未教知。\n而今正是欢游夕，却怕春寒自掩扉。\n帘寂寂，月低低。\n旧情惟有绛都词。\n芙蓉影暗三更後，卧听邻娃笑语归。", 
    "rhythmic": "鹧鸪天"
  }, 
  {
    "author": "姜夔", 
    "content": "肥水东流无尽期。\n当初不合种相思。\n梦中未比丹青见，暗里忽惊山鸟啼。\n春未绿，鬓先丝。\n人间别久不成悲。\n谁教岁岁红莲夜，两处沈吟各自知。", 
    "rhythmic": "鹧鸪天"
  }, 
  {
    "author": "姜夔", 
    "content": "辇路珠帘两行垂。\n千枝银烛舞。\n东风历历红楼下，谁识三生杜牧之。\n欢正好，夜何其。\n明朝春过小桃枝。\n鼓声渐远游人散，惆怅归来有月知。", 
    "rhythmic": "鹧鸪天"
  }, 
  {
    "author": "姜夔", 
    "content": "略横溪人不度。\n听流澌、佩环无数。\n屋角垂枝，船头生影，算唯有、春知处。\n回首江南天欲暮。", 
    "rhythmic": "夜行船"
  }, 
  {
    "author": "姜夔", 
    "content": "绿丝低拂鸳鸯浦。\n想桃叶、当时唤渡。\n又将愁眼与春风，待去。\n倚兰桡、更少驻。\n金陵路。\n莺吟燕舞。\n算潮水、知人最苦。", 
    "rhythmic": "杏花天"
  }, 
  {
    "author": "姜夔", 
    "content": "又正是春归，细柳暗黄千缕。\n暮鸦啼处。\n梦逐金鞍去。", 
    "rhythmic": "醉吟商小品・小品"
  }, 
  {
    "author": "姜夔", 
    "content": "疏疏雪片。\n散入溪南苑。\n春寒锁、旧家亭馆。\n有玉梅几树，背立怨东风，高花未吐，暗香已远。\n公来领略，梅花能劝。", 
    "rhythmic": "玉梅令"
  }, 
  {
    "author": "姜夔", 
    "content": "燕燕轻盈，莺莺娇软。\n分明又向华胥见。\n夜长争得薄情知，春初早被相思染。\n别後书辞，别时针线。\n离魂暗逐郎行远。\n淮南皓月冷千山，冥冥归去无人管。", 
    "rhythmic": "踏莎行"
  }, 
  {
    "author": "姜夔", 
    "content": "石榴一树浸溪红。\n零落小桥东。\n五日凄凉心事，山雨打船篷。\n谙世味，楚人弓。\n莫忡忡。\n白头行客，不采苹花，孤负薰风。", 
    "rhythmic": "诉衷情"
  }, 
  {
    "author": "姜夔", 
    "content": "著酒行行满袂风。\n草枯霜鹘落晴空。\n销魂都在夕阳中。\n恨入四弦人欲老，梦寻千驿意难通。\n当时何似莫匆匆。", 
    "rhythmic": "浣溪沙"
  }, 
  {
    "author": "姜夔", 
    "content": "春点疏梅雨後枝。\n翦灯心事峭寒时。\n市桥携手步迟迟。\n蜜炬来时人更好，玉笙吹彻夜何其。\n东风落靥不成归。", 
    "rhythmic": "浣溪沙"
  }, 
  {
    "author": "姜夔", 
    "content": "钗燕笼云晚不。\n拟将裙带系郎船。\n别离滋味又今年。\n杨柳夜寒犹自舞，鸳鸯风急不成眠。\n些儿闲事莫萦牵。", 
    "rhythmic": "浣溪沙"
  }, 
  {
    "author": "姜夔", 
    "content": "雁怯重云不肯啼。\n画船愁过石塘西。\n打头风浪恶禁持。\n春浦渐生迎棹绿，小梅应长亚门枝。\n一年灯火要人归。", 
    "rhythmic": "浣溪沙"
  }, 
  {
    "author": "姜夔", 
    "content": "花里春风未觉时。\n美人呵蕊缀横枝。\n隔帘飞过蜜蜂儿。\n书寄岭头封不到，影浮杯面误人吹。\n寂寥惟有夜寒知。", 
    "rhythmic": "浣溪沙"
  }, 
  {
    "author": "姜夔", 
    "content": "翦翦寒花小更垂。\n阿琼愁里弄妆迟。\n东风烧烛夜深归。\n落蕊半黏钗上燕，露黄斜映鬓边犀。\n老夫无味已多时。", 
    "rhythmic": "浣溪沙"
  }, 
  {
    "author": "姜夔", 
    "content": "亭皋正望极。\n乱落江莲归未得。\n多病却无气力。\n况纨扇渐疏，罗衣初萦。\n流光过隙。\n叹杏梁、双燕如客。\n人何在，一帘淡月，仿佛照颜色。\n幽寂。\n乱蛩吟壁。\n动庾信、清愁似织。\n沈思年少浪迹。\n笛里关山，柳下坊陌。\n坠红无信息。", 
    "rhythmic": "霓裳中序第一"
  }, 
  {
    "author": "姜夔", 
    "content": "双桨莼波，一蓑松雨，暮愁渐满空阔。\n呼我盟鸥，翩翩欲下，背人还过木末。\n那回归去，荡云雪、孤舟夜发。\n伤心重见，依约眉山，黛痕低压。\n采香径里春寒，老子婆娑，自歌谁答。\n垂虹西望，飘然引去，此兴平生难遏。", 
    "rhythmic": "庆宫春・高阳台"
  }, 
  {
    "author": "姜夔", 
    "content": "庾郎先自吟愁赋。\n凄凄更闻私语。\n露湿铜铺，苔侵石井，都是曾听伊处。\n哀音似诉。\n正思妇无眠，起寻机杼。\n曲曲屏山，夜凉独自甚情绪。\n西窗又吹暗雨。\n为谁频断续，相和砧杵。\n候馆迎秋，离宫吊月，别有伤心无数。\n豳诗漫与。\n笑篱落呼灯，世间儿女。\n写入琴丝，一声声更苦。", 
    "rhythmic": "齐天乐"
  }, 
  {
    "author": "姜夔", 
    "content": "仙姥来时，正一望、千倾翠澜。\n旌旗共、乱云俱下，一依前山。\n命驾群龙金作轭，相从诸娣玉为冠。\n向夜深、风定悄无人，闻佩环。\n神奇处，君试看。\n奠淮右，诅江南。\n遣六丁雷电，别守东关。\n却笑英雄无好手，一篙春水走曹瞒。\n又怎知、人在小红楼，帘影间。", 
    "rhythmic": "满江红"
  }, 
  {
    "author": "姜夔", 
    "content": "古城阴。\n有官梅几许，红萼未宜簪。\n池面冰胶，墙腰雪老，云意还又沈沈。\n翠藤共、闲穿径竹，渐笑语、惊起卧沙禽。\n野老林泉，故王台榭，呼唤登临。\n南去北来何事，荡湘云楚水，目极伤心。\n朱户黏鸡，金盘簇燕，空叹时序侵寻。", 
    "rhythmic": "一萼红"
  }, 
  {
    "author": "姜夔", 
    "content": "闹红一舸，记来时、尝与鸳鸯为侣。\n三十六陂人未到，水佩风裳无数。\n翠叶吹凉，玉容销酒，更洒菰蒲雨。\n嫣然摇动，冷香飞上诗句。\n日暮。\n青盖亭亭，情人不见，争忍凌波去。\n只恐舞衣寒易落，愁入西风南浦。\n高柳垂阴，老鱼吹浪，留我花间住。\n田田多少，几回沙际归路。", 
    "rhythmic": "念奴娇"
  }, 
  {
    "author": "姜夔", 
    "content": "楚山修竹，自娟娟、不受人间袢暑。\n我醉欲眠伊伴我，一枕凉生如许。\n象齿为材，花藤为面，终是无真趣。\n梅风吹溽，此君直恁清苦。\n须信下榻殷勤，け然成梦，梦与秋相遇。\n翠袖佳人来共看，漠漠风烟千亩。\n蕉叶窗纱，荷花池馆，别有留人处。\n此时归去，为君听尽秋雨。", 
    "rhythmic": "念奴娇"
  }, 
  {
    "author": "姜夔", 
    "content": "看垂杨连苑，杜若侵沙，愁损未归眼。\n信马青楼去，重帘下，娉婷人妙飞燕。\n翠尊共款。\n听艳歌、郎意先感。\n便携手、月地云阶里，爱良夜微暖。\n无限。\n风流疏散。\n有暗藏弓履，偷寄香翰。\n明日闻津鼓，湘江上，催人还解春缆。\n乱红万点。", 
    "rhythmic": "眉妩"
  }, 
  {
    "author": "姜夔", 
    "content": "与客携壶，梅花过了，夜来风雨。\n幽禽自语。\n啄香心、度墙去。\n春衣都是柔荑翦，尚沾惹、残茸半缕。\n怅玉钿似扫，朱门深闭，再见无路。\n凝伫。\n曾游处。\n但系马垂杨，认郎鹦鹉。\n扬州梦觉，彩云飞过何许。", 
    "rhythmic": "月下笛"
  }, 
  {
    "author": "姜夔", 
    "content": "冷云迷浦。\n倩谁唤、玉妃起舞。\n岁华如许。\n野梅弄眉妩。\n屐齿印苍藓，渐为寻花来去。\n自随秋雁南来，望江国、渺何处。\n新诗漫与。\n好风景、长是暗度。\n故人知否。\n抱幽恨难语。", 
    "rhythmic": "清波引"
  }, 
  {
    "author": "姜夔", 
    "content": "虚阁笼寒，小帘通月，暮色偏怜高处。\n树隔离宫，水平驰道，湖山尽入尊俎。\n奈楚客淹留久，砧声带愁去。\n屡回顾。\n过秋风、未成归计。\n谁念我、重见冷枫红舞。\n唤起淡妆人，问逋仙、今在何许。", 
    "rhythmic": "法曲献仙音"
  }, 
  {
    "author": "姜夔", 
    "content": "双桨来时，有人似、旧曲桃根桃叶。\n歌扇轻约飞花，蛾眉正奇绝。\n春渐远、汀洲自绿，更添了、几声啼。\n十里扬州，三生杜牧，前事休说。\n又还是、宫烛分烟，奈愁里、匆匆换时节。\n都把一襟芳思，与空阶榆荚。", 
    "rhythmic": "琵琶仙・自度曲"
  }, 
  {
    "author": "姜夔", 
    "content": "叠鼓夜寒，垂灯春浅，匆匆时事如许。\n倦游欢意少，俯仰悲今古。\n江淹又吟恨赋。\n记当时、送君南浦。\n万里乾坤，百年身世，唯有此情苦。\n扬州柳，垂官路。\n有轻盈换马，端正窥户。\n酒醒明月下，梦逐潮声去。\n文章信美知何用，漫赢得、天涯羁旅。", 
    "rhythmic": "玲珑四犯"
  }, 
  {
    "author": "姜夔", 
    "content": "恨春易去。\n甚春却向扬州住。\n微雨。\n正茧栗梢头弄诗句。\n红桥二十四，总是行云处。\n无语。\n渐半脱宫衣笑相顾。\n金壶细叶，千朵围歌舞。\n谁念我、鬓成丝，来此共尊俎。", 
    "rhythmic": "侧犯"
  }, 
  {
    "author": "姜夔", 
    "content": "夜深客子移舟处，两两沙禽惊起。\n红衣入浆，青灯摇浪，微凉意思。\n把酒临风，不思归去，有如此水。\n况茂林游倦，长干望久，芳心事、箫声里。\n屈指归期尚未。\n鹊南飞、有人应喜。\n画栏桂子，留香小待，提携影底。\n我已情多，十年幽梦，略曾如此。\n甚谢郎、也恨飘零，解道月明千里。", 
    "rhythmic": "水龙吟"
  }, 
  {
    "author": "姜夔", 
    "content": "衰草愁烟，乱鸦送日，风沙回旋平野。\n拂雪金鞭，欺寒茸帽，还记章台走马。\n谁念飘零久，漫赢得、幽怀难写。\n故人清沔相逢，小窗闲共情话。\n长恨离多会少，重访问竹西，珠泪盈把。\n雁碛波平，渔汀人散，老去不堪游冶。", 
    "rhythmic": "探春慢"
  }, 
  {
    "author": "姜夔", 
    "content": "芳莲坠粉，蔬桐吹绿，庭院暗雨乍歇。\n无端抱影销魂处，还见筱墙萤暗，藓阶蛩切。\n送客重寻西去路，问水面、琵琶谁拨。\n最可惜、一片江山，总付与啼。\n长恨相从未款，而今何事，又对西风离别。\n渚寒烟淡，棹移人远，缥缈行舟如叶。", 
    "rhythmic": "八归"
  }, 
  {
    "author": "姜夔", 
    "content": "玉鞭重倚。\n却沈吟未上，又萦离思。\n为大乔、能拨春风，小乔妙移筝，雁啼秋水。\n柳怯云松，更何必、十分梳洗。\n道郎携羽扇，那日隔帘，半面曾记。\n西窗夜凉雨霁。\n叹幽欢未足，何事轻弃。\n问後约、空指蔷薇，算如此溪山，甚时重至。", 
    "rhythmic": "解连环"
  }, 
  {
    "author": "姜夔", 
    "content": "玉珂朱组。\n又占了、道人林下真趣。\n窗户新成，青红犹润，双燕为君胥宇。\n秦淮贵人宅第，问谁记、六朝歌舞。\n总付与、在柳桥花馆，玲珑深处。\n居士。\n闲记取。\n高卧未成，且种松千树。\n觅句堂深，写经窗静，他日任听风雨。\n列仙更教谁做，一院双成俦侣。\n世间住。\n且休将鸡犬，云中飞去。", 
    "rhythmic": "喜迁莺慢・喜迁莺"
  }, 
  {
    "author": "姜夔", 
    "content": "向秋来、渐疏班扇，雨声时过金井。\n堂虚已放新凉入，湘竹最宜枕。\n闲记省。\n又还是、斜河旧约今再整。\n天风夜冷。\n自织锦人归，乘槎客去，此意有谁领。\n空赢得，今古三星炯炯。\n银波相望千顷。\n柳州老矣犹儿戏，瓜果为伊三请。\n云路回。\n漫说道、年年野鹊曾并影。\n无人与问。\n但浊酒相呼，疏帘自卷，微月照清饮。", 
    "rhythmic": "摸鱼儿"
  }, 
  {
    "author": "姜夔", 
    "content": "淮左名都，竹西佳处，解鞍少驻初程。\n过春风十里，尽荠麦青青。\n自胡马窥江去後，废池乔木，犹厌言兵。\n渐黄昏，清角吹寒，都在空城。\n杜郎俊赏，算而今，重到须惊。\n纵豆蔻词工，青楼梦好，难赋深情。", 
    "rhythmic": "扬州慢"
  }, 
  {
    "author": "姜夔", 
    "content": "渐吹尽、枝头香絮。\n是处人家，绿深门户。\n远浦萦回，暮帆零乱向何许。\n阅人多矣，谁得似、长亭树。\n树若有情时，不会得、青青如此。\n日暮。\n望高城不见，只见乱山无数。\n韦郎去也，怎忘得、玉环分付。", 
    "rhythmic": "长亭怨慢"
  }, 
  {
    "author": "姜夔", 
    "content": "空城晓月。\n吹入垂杨陌。\n马上单衣寒恻恻。\n看尽鹅黄嫩绿，都是江南旧相识。\n正岑寂。\n明朝又寒食。", 
    "rhythmic": "淡黄柳"
  }, 
  {
    "author": "姜夔", 
    "content": "松江烟浦。\n是千古三高，游衍佳处。\n须信石湖仙，似鸱夷、翩然引去。\n浮云安在，我自爱、绿香红舞。\n容与。\n看世间、几度今古。\n卢沟旧曾驻马，为黄花、闲吟秀句。\n见说胡儿，也学纶巾雨。\n玉友金蕉，玉人金缕。\n缓移筝柱。", 
    "rhythmic": "石湖仙"
  }, 
  {
    "author": "姜夔", 
    "content": "旧时月色。\n算几番照我，梅边吹笛。\n唤起玉人，不管清寒与攀摘。\n何逊而今渐老，都忘却、春风词笔。\n但怪得、竹外疏花，香冷入瑶席。\n江国。\n正寂寂。\n叹寄与路遥，夜雪初积。\n翠尊易泣。\n红萼无言耿相忆。\n长记曾携手处，千树压、西湖寒碧。\n又片片、吹尽也，几时见得。", 
    "rhythmic": "暗香"
  }, 
  {
    "author": "姜夔", 
    "content": "苔枝缀玉。\n有翠禽小小，枝上同宿。\n客里相逢，篱角黄昏，无言自倚修竹。\n昭君不惯胡沙远，但暗忆、江南江北。\n想佩环、月夜归来，化作此花幽独。\n犹记深宫旧事，那人正睡里，飞近蛾绿。\n莫似春风，不管盈盈，早与安排金屋。\n还教一片随波去，又却怨、玉龙哀曲。\n等恁时、重觅幽香，已入小窗横幅。", 
    "rhythmic": "疏影"
  }, 
  {
    "author": "姜夔", 
    "content": "簟枕邀凉，琴书换日，睡馀无力。\n细洒冰泉，并刀破甘碧。\n墙头唤酒，谁问讯、城南诗客。\n岑寂。\n高柳晚蝉，说西风消息。\n虹粱水陌。\n鱼浪吹香，红衣半狼藉。\n维舟试望故国。\n眇天北。", 
    "rhythmic": "惜红衣"
  }, 
  {
    "author": "姜夔", 
    "content": "为春瘦。\n何堪更绕西湖，尽是垂柳。\n自看烟外岫。\n记得与君，湖上携手。\n君归未久。\n早乱落、香红千亩。\n一叶凌波缥缈，过三十六离宫，遣游人回首。\n犹有。\n画船障袖。\n青楼倚扇，相映人争秀。\n翠翘光欲溜。\n爱著宫黄，而今时候。\n伤春似旧。\n荡一点、春心如酒。", 
    "rhythmic": "角招"
  }, 
  {
    "author": "姜夔", 
    "content": "潮回却过西陵浦，扁舟仅容居士。\n去得几何时，黍离离如此。\n客途今倦矣。\n漫赢得、一襟诗思。\n记忆江南，落帆沙际，此行还是。\n迤逦。\n剡中山，重相见、依依故人情味。\n似怨不来游，拥愁鬟十二。\n一丘聊复尔。", 
    "rhythmic": "徵招"
  }, 
  {
    "author": "姜夔", 
    "content": "古帘空，坠月皎。\n坐久西窗人悄。\n蛩吟苦，渐漏水丁丁，箭壶催晓。\n引凉、动翠葆。\n露脚斜飞云表。\n因嗟念，似去国情怀，暮帆烟草。\n带眼销磨，为近日、愁多顿老。\n卫娘何在，宋玉归来，两地暗萦绕。\n摇落江枫早。", 
    "rhythmic": "秋宵吟"
  }, 
  {
    "author": "姜夔", 
    "content": "绿杨巷陌。\n秋风起、边城一片离索。\n马嘶渐远，人归甚处，戍楼吹角。\n情怀正恶。\n更衰草寒烟淡薄。\n似当时、将军部曲，迤逦度沙漠。\n追念西湖上，小舫携歌，晚花行乐。\n旧游在否，想如今、翠凋红落。", 
    "rhythmic": "凄凉犯"
  }, 
  {
    "author": "姜夔", 
    "content": "月冷龙沙，尘轻虎落，今年汉初赐。\n新翻胡部曲，听毡幕、元戎歌吹。\n层楼高峙。\n看栏曲萦红，檐牙飞翠。\n人姝丽。\n粉香吹下，夜寒风细。\n此地。\n宜有词仙，拥素云黄鹤，与君游戏。\n玉梯凝望久，叹芳草、萋萋千里。\n天涯情味。\n仗酒清愁，花销英气。", 
    "rhythmic": "翠楼吟"
  }, 
  {
    "author": "姜夔", 
    "content": "五湖旧约，问经年底事，长负清景。\n暝入西山，渐唤我、一叶夷犹乘兴。\n倦网都收，归禽时度，月上汀州冷。\n中流容与，画桡不点清镜。\n谁解唤起湘灵，烟鬟雾鬓，理哀弦鸿阵。\n玉麈谈玄，叹坐客、多少风流名胜。", 
    "rhythmic": "湘月・念奴娇"
  }, 
  {
    "author": "姜夔", 
    "content": "寒食飞红满帝城。\n慈乌相对立，柳青青。\n玉阶端笏细陈情。\n天恩许，春尽可还京。\n鹊报倚门人。\n安舆扶上了，更亲擎。", 
    "rhythmic": "小重山令・小重山"
  }, 
  {
    "author": "姜夔", 
    "content": "昔游未远，记湘皋闻瑟，沣浦捐。\n因觅孤山林处士，来踏梅根残雪。\n獠女供花，伧儿行酒，卧看青门辙。\n一丘吾老，可怜情事空切。\n曾见海作桑田，仙人云表，笑汝真痴绝。\n说与依依王谢燕，应有凉风时节。\n越只青山，吴惟芳草，万古皆沈灭。\n绕枝三匝，白头歌尽明月。", 
    "rhythmic": "念奴娇"
  }, 
  {
    "author": "姜夔", 
    "content": "江左咏梅人，梦绕青青路。\n因向凌风台下看，心事还将与。\n忆别庾郎时，又过林逋处。\n万古西湖寂寞春，惆怅谁能赋。", 
    "rhythmic": "卜算子"
  }, 
  {
    "author": "姜夔", 
    "content": "月上海云沈，鸥去吴波回。\n行过西泠有一枝，竹暗人家静。\n又见水沈亭，举目悲风景。\n花下铺毡把一杯，缓饮春风影。", 
    "rhythmic": "卜算子"
  }, 
  {
    "author": "姜夔", 
    "content": "藓干石斜妨，玉蕊松低覆。\n日暮冥冥一见来，略比年时瘦。\n凉观酒初醒，竹阁吟才就。\n犹恨幽香作许悭，小迟春心透。", 
    "rhythmic": "卜算子"
  }, 
  {
    "author": "姜夔", 
    "content": "家在马城西，今赋梅屏雪。\n梅雪相兼不见花，月影玲珑彻。\n前度带愁看，一饷和愁折。\n若使逋仙及见之，定自成愁绝。", 
    "rhythmic": "卜算子"
  }, 
  {
    "author": "姜夔", 
    "content": "摘蕊暝禽飞，倚树悬冰落。\n下竺桥边浅立时，香已漂流却。\n空径晚烟平，古寺春寒恶。\n老子寻花第一番，常恐吴儿觉。", 
    "rhythmic": "卜算子"
  }, 
  {
    "author": "姜夔", 
    "content": "绿萼更横枝，多少梅花样。\n惆怅西村一坞春，开遍无人赏。\n细草藉金舆，岁岁长吟想。\n枝上么禽一两声，犹似宫娥唱。", 
    "rhythmic": "卜算子"
  }, 
  {
    "author": "姜夔", 
    "content": "象笔带香题，龙笛吟春咽。\n杨柳娇痴未觉愁，花管人离别。\n路出古昌源，石瘦冰霜洁。\n折得青须碧藓花，持向人间说。", 
    "rhythmic": "卜算子"
  }, 
  {
    "author": "姜夔", 
    "content": "御苑接湖波，松下春风细。\n云绿峨峨玉万枝，别有仙风味。\n长信昨来看，忆共东皇醉。\n此树婆娑一惘然，苔藓生春意。", 
    "rhythmic": "卜算子"
  }, 
  {
    "author": "姜夔", 
    "content": "花中惯识，压架玲珑雪。\n乍见缃蕤间琅叶。\n恨春风将了，染额人归，留得个、袅袅垂香带月。\n鹅儿真似酒，我爱幽芳，远比酴又娇绝。\n自种古松根，待看黄龙，乱飞上、苍髯五鬣。\n更老仙、添与笔端春，敢唤起桃花，问谁优劣。", 
    "rhythmic": "洞仙歌"
  }, 
  {
    "author": "姜夔", 
    "content": "青青官柳，飞过双双燕。\n楼上对春寒，卷珠帘、瞥然一见。\n如今春去，香絮乱因风，沾径草，惹墙花，一一教谁管。\n阳关去也，方表人肠断。\n几度拂行轩，念衣冠、尊前易散。\n翠眉织锦，红叶浪题诗。\n烟渡口，水亭边，长是心先乱。", 
    "rhythmic": "蓦山溪"
  }, 
  {
    "author": "姜夔", 
    "content": "我与先生，夙期已久，人间无此。\n不学杨郎，南山种豆，十一徵微利。\n云霄直上，诸公衮衮，乃作道边苦李。\n五千言，老来受用，肯教造物儿戏。\n东冈记得，同来胥宇，岁月几时难计。\n柳老悲桓，松高对阮。\n未办为邻地。\n长干白下，青楼朱阁，往往梦中槐蚁。\n却不如、洼尊放满，老夫未醉。", 
    "rhythmic": "永遇乐"
  }, 
  {
    "author": "姜夔", 
    "content": "阑干表立苍龙背。\n三面天翠。\n东游才上小蓬莱。\n不见此楼烟雨、未应回。\n而今指点来时路。\n却是冥处。\n老仙鹤驭几时归。\n未必山川城郭、是耶非。", 
    "rhythmic": "虞美人"
  }, 
  {
    "author": "姜夔", 
    "content": "云隔迷楼，苔封很石，人向何处。\n数骑秋烟，一篙寒汐，千古空来去。\n使君心在，苍绿嶂，苦被北门留住。\n有尊中酒差可饮，大旗尽绣熊虎。\n前身诸葛，来游此地，数语便酬三顾。\n楼外冥冥，江皋隐隐，认得征西路。\n中原生聚，神京耆老，南望长淮金鼓。\n问当时、依依种柳，至今在否。", 
    "rhythmic": "永遇乐"
  }, 
  {
    "author": "姜夔", 
    "content": "日落爱山紫，沙涨省潮回。\n平生梦犹不到，一叶眇西来。\n欲讯桑田成海，人世了无知者，鱼鸟两相推。\n天外玉笙杳，子晋只空台。\n倚阑干，二三子，总仙才。\n尔歌远游章句，云气入吾杯。\n不问王郎五马，颇忆谢生双屐，处处长青苔。\n东望赤城近，吾兴亦悠哉。", 
    "rhythmic": "水调歌头"
  }, 
  {
    "author": "姜夔", 
    "content": "云曰归欤。\n纵垂天曳曳，终反衡庐。\n扬州十年一梦，俯仰差殊。\n秦碑越殿，悔旧游、作计全疏。\n分付与、高怀老尹，管弦丝竹宁无。\n知公爱山入剡，若南寻李白，问讯何如。\n年年雁飞波上，愁亦关予。", 
    "rhythmic": "汉宫春"
  }, 
  {
    "author": "姜夔", 
    "content": "一顾倾吴。\n苎萝人不见，烟杳重湖。\n当时事如对弈，此亦天乎。\n大夫仙去，笑人间、千古须臾。\n有倦客、扁舟夜泛，犹疑水鸟相呼。\n秦山对楼自绿，怕越王故垒，时下樵苏。\n只今倚阑一笑，然则非欤。", 
    "rhythmic": "汉宫春"
  }, 
  {
    "author": "姜夔", 
    "content": "祝寿筵开，画堂深映花如绣。\n瑞烟喷兽。\n帘幕香风透。\n一点台星，化作人间秀。\n韶音奏。\n两行红袖。\n齐劝长生酒。", 
    "rhythmic": "点绛唇"
  }, 
  {
    "author": "姜夔", 
    "content": "风竹吹香，水枫鸣绿，睡觉凉生金缕。\n镜底同心，枕前双玉，相看转伤幽素。\n傍绮阁、轻阴度。\n飞来鉴湖雨。\n近重午。\n燎银篝、暗薰溽暑。\n罗扇小、空写数行怨苦。\n纤手结芳兰，且休歌、九辩怀楚。", 
    "rhythmic": "越女镜心・法曲献仙音"
  }, 
  {
    "author": "姜夔", 
    "content": "红妆艳色，照浣花溪影，绝代姝丽。\n弄轻风、摇荡满林罗绮。\n自然富贵天姿，都不比、等闲桃李。\n帘栊静悄，月上正贪春睡。\n长记初开日，逞妖丽、如与人面争媚。\n过韶光一瞬，便成流水。\n对此日叹浮华，惜芳菲、易成憔悴。", 
    "rhythmic": "月上海棠"
  }, 
  {
    "author": "汪莘", 
    "content": "听说古时月，皎洁胜今时。\n今人但见今月，也道似琉璃。\n君看少年眸子，那比婴儿神彩，投老又堪悲。\n明月不在盛，玉斧亦何为。\n约东坡，招太白，试寻思。\n凭谁斫却，里面桂影数千枝。\n忆在无怀天上，仍向有虞宫殿，看月到陈隋。\n别有一轮月，万古没成亏。", 
    "rhythmic": "水调歌头"
  }, 
  {
    "author": "汪莘", 
    "content": "去郢频回首。\n正横江、荪桡容与，兰旌悠久。\n怅望龙门都不见，似把长楸孤负。\n念往日、佳人为偶。\n独向芳洲相思处，采苹花、杜若空盈手。\n乘赤豹，谁来後。\n云中眼界穷高厚。\n览山川、冀州还在，陶唐何有。\n木叶纷纷秋风晚，缥缈潇湘左右。\n见帝子、冰魂厮守。", 
    "rhythmic": "乳燕飞・贺新郎"
  }, 
  {
    "author": "汪莘", 
    "content": "晓趁西湖约。\n到湖头，烟消日出，波生雨脚。\n日挈白鱼携碧酒，要与诗人共酌。\n把楼上、珠帘卷却。\n坐对荷花三万朵，念西邻、未嫁肌如削。\n待折与，不堪著。\n别来又见秋萧索。\n恨无由、将余风月，伴君云鹤。\n想见登山临水处，醉把茱萸礴。\n唱白雪、阳春新作。", 
    "rhythmic": "乳燕飞・贺新郎"
  }, 
  {
    "author": "汪莘", 
    "content": "天末起凉风。\n云气匆匆。\n如今何处有英雄。\n独佩一壶溪上去，秋水澄空。\n绝壁耸云中，倒挂青松。\n醉歌汉殿与秦宫。\n日现山西留不住，目送飞鸿。", 
    "rhythmic": "浪淘沙"
  }, 
  {
    "author": "汪莘", 
    "content": "春至伤春，秋至悲秋，谁在华胥。\n叹谪仙才气，飞扬拔扈，渊明何事，慷慨欷。\n自我少年，如今晚境，行半人间真有馀。\n都休问，且一觞一咏，吾爱吾庐。\n南皋境界何如。\n舍明月清风谁与居。\n望蓬山路杳，万株翠桧，方壶门掩，四面红蕖。\n中有佳人，绰如姑射，一炷清香满太虚。\n尘寰外，被鸣鸾报客，飞鹤传书。", 
    "rhythmic": "沁园春"
  }, 
  {
    "author": "汪莘", 
    "content": "荆楚岁时，念自古、登临风俗。\n休更道、桓家车骑，谢家丝竹。\n不觉吹将头上帽，可来共采篱边菊。\n叹如今，重九有何人，相追逐。\n穷处士，枯如木。\n贤太守，温如玉。\n遣厨人馈酒，廪人馈粟。\n欲寄唐虞无限意，离骚都是相思曲。\n奈两三、寒蝶尚于飞，秋光促。", 
    "rhythmic": "满江红"
  }, 
  {
    "author": "汪莘", 
    "content": "万古灰飞，算何用、黄金满屋。\n吾老矣，几番重九，几杯。\n此日登临多恨别，明年强健何由卜。\n且唤教、儿女逐人来，寻黄菊。\n苹已白，枫犹绿。\n鲈已晚，橙初熟。\n叹人间何事，稍如吾欲。\n五柳爱寻王母使，三闾好作湘妃曲。\n向飘风、冻雨返柴扉，骑黄犊。", 
    "rhythmic": "满江红"
  }, 
  {
    "author": "汪莘", 
    "content": "一曲清溪绕舍流。\n数间茅屋正宜秋。\n芙蓉灼灼出墙头。\n元亮气高还作令，少陵形瘦不封侯。\n村醪闲饮两三瓯。", 
    "rhythmic": "浣溪沙"
  }, 
  {
    "author": "汪莘", 
    "content": "龙山高会，忆当时宾主，风流云散。\n今日紫阳峰顶上，人望旌旗天半。\n万叠红蕖，千层黄菊，照耀成飞观。\n西风浩荡，碧天斜去双雁。\n遥想健笔淋漓，龙蛇落纸，妙句高张翰。\n笼日轻霞横数抹，绿水金波相间。\n目寄宣平，神追师道，归棹摇星汉。\n城中万户，烛光香雾交贯。", 
    "rhythmic": "念奴娇"
  }, 
  {
    "author": "汪莘", 
    "content": "金风玉露，洗出乾坤体。\n乘兴到前村，见一片、清溪无底。\n竹篱茅舍，鸡犬两三家，寻渔父，问湘灵，拄杖斜阳里。\n青春误我，白发今如此。\n幸自识方壶，有个人，神通游戏。\n涧边野鹤，岩上忽孤云，倾浊酒，对黄花，又似东篱子。", 
    "rhythmic": "蓦山溪"
  }, 
  {
    "author": "汪莘", 
    "content": "春来春色佳，秋至秋光好。\n无计奈春归，又看秋光老。\n去年飞雪时，病与梅花道。\n来岁雪飞时，为把金樽倒。", 
    "rhythmic": "生查子"
  }, 
  {
    "author": "汪莘", 
    "content": "年少好寻芳，早春时节。\n飞去飞来似蝴蝶。\n如今老大，懒趁五陵豪侠。\n梦中时听得，秦箫咽。\n割断人间，柳枝桃叶。\n海上书来恨离别。\n旧游还在，空锁烟霞万叠。\n举杯相忆处，青天月。", 
    "rhythmic": "感皇恩"
  }, 
  {
    "author": "汪莘", 
    "content": "村南北。\n夜来陡觉霜风急。\n霜风急。\n征途情绪，塞垣消息。\n佳人独倚琵琶泣。\n一江明月空相忆。\n空相忆。\n寒衣未絮，荻花狼籍。", 
    "rhythmic": "忆秦娥"
  }, 
  {
    "author": "汪莘", 
    "content": "数朵芙蕖，嫣然一笑凌清晓。\n谢家池沼。\n秋景偏宜少。\n气挟清霜，似把群花小。\n秋风袅。\n湘君来了。\n一曲烟波渺。", 
    "rhythmic": "点绛唇"
  }, 
  {
    "author": "汪莘", 
    "content": "问言何处秋光好。\n当年曾过长洲道。\n一望没遮拦。\n天宽水亦宽。\n也因轻霭扫。\n也傍斜晖讨。\n指点与君看。\n画他难不难。", 
    "rhythmic": "菩萨蛮"
  }, 
  {
    "author": "汪莘", 
    "content": "人间只解春留住。\n不管秋归去。\n一阵西窗风雨。\n秋也归何处。\n柴扉半掩闲庭户。\n黄叶青苔无数。\n犹把小春分付。\n梅蕊前村路。", 
    "rhythmic": "桃源忆故人"
  }, 
  {
    "author": "汪莘", 
    "content": "青女催人两鬓霜。\n自白酒作重阳。\n方壶老子莫凄凉。\n天地两三胡蝶梦，古今多少菊花香。\n只将破帽送秋光。", 
    "rhythmic": "浣溪沙"
  }, 
  {
    "author": "汪莘", 
    "content": "晓角霜天，昼帘却是春天气。\n小园行处。\n双蝶相随至。\n恰向梅边，又向桃边觑。\n孜孜地。\n访兰寻蕙。\n谁会幽人意。", 
    "rhythmic": "点绛唇"
  }, 
  {
    "author": "汪莘", 
    "content": "春色平分，甚偏他杨柳，分外风流。\n夭桃自适其适，一笑还休。\n可怜仙李，对东风、却少温柔。\n争奈得、海棠妆点，向人浑不知羞。\n谁觉韶华如梦，到酴开後，莺语供愁。\n天教姚黄晚出，贵与王侔。", 
    "rhythmic": "汉宫春"
  }, 
  {
    "author": "汪莘", 
    "content": "渔翁家住寒潭上。\n晓霜晚日时相向。\n三尺白鱼长。\n一双摇玉光。\n前朝来献状。\n果慰携壶望。\n水月正商量。\n小桥梅欲香。", 
    "rhythmic": "菩萨蛮"
  }, 
  {
    "author": "汪莘", 
    "content": "居士情怀爱小春。\n恰如重会面，旧时人。\n东君轻笑又轻颦。\n如道我，春去却伤心。\n青鸟下红巾。\n瑶池春信早，莫因循。", 
    "rhythmic": "小重山"
  }, 
  {
    "author": "汪莘", 
    "content": "梦下瑶台，神飞阆苑，自叹尘寰久客。\n三入成周，望皇居帝宅。\n荡兰桨、伊阙波涛，曳玉杖、洛阳阡陌。\n独踌躇、武烈文谟，天垂晚，月生魄。\n故人少，别怀多，引壶觞自酌，谁怜衰白。\n群仙问我，尚低头方册。", 
    "rhythmic": "聒龙谣"
  }, 
  {
    "author": "汪莘", 
    "content": "当年翦彩垂髫，超然便欲为仙去。\n世间俗状，人心狡计，不堪同住。\n每坐空山，独临古涧，神闲意寓。\n想瀛洲鸡犬，蓬莱猿鹤，应怅望，门前路。\n自昔侯王将相，几番成、落花飞絮。\n仰天醉眼，兴云妙手，年华迟暮。\n长揖烟尘，静朝日月，谁知幽素。\n正风清麟背，星垂海角，晓钟初寤。", 
    "rhythmic": "水龙吟"
  }, 
  {
    "author": "汪莘", 
    "content": "寄语山阿子，何日出幽篁。\n兰衣蕙带，为我独立万寻冈。\n头上青天荡荡，足下白云霭霭，和气自悠扬。\n一阵东风至，灵雨过南塘。\n招山鬼，吊河伯，俟东皇。\n朱宫紫阙，何事宛在水中央。\n长望龙雷驾，凭仗箫钟交鼓，宾日出扶桑。\n我乃援北斗，子亦射天狼。", 
    "rhythmic": "水调歌头"
  }, 
  {
    "author": "汪莘", 
    "content": "谁与玩芳草，公子未西归。\n天然脱去雕饰，秋水落芙蕖。\n发轫朝兮东壁，弭节夕兮西极，故国入踌躇。\n梦里不知路，南斗正扶疏。\n鸩不好，凤不利，忆三闾。\n算来何事，苦道岁晏孰华余。\n首拜东皇太乙，复次云君司命，高曳九霞裾。\n山鬼正含睇，慕我欲何如。", 
    "rhythmic": "水调歌头"
  }, 
  {
    "author": "汪莘", 
    "content": "尧舜去已远，稷契不重来。\n周流天上地下，我马亦悠哉。\n君向云中独立，知与何人相俟，孔盖逐风回。\n长忆目成处，却苦别离催。\n被明月，佩宝璐，冠崔嵬。\n可怜幼好奇服，年老在尘埃。\n天地与我同性，日月与我同命，何事有馀哀。\n故国空乔木，野鹿上高台。", 
    "rhythmic": "水调歌头"
  }, 
  {
    "author": "汪莘", 
    "content": "孔孟化尘土，秦汉共丘墟。\n人间美恶如梦，试看几张书。\n还是天一地二，做出朝三暮四，堪笑又堪悲。\n谁忆陶元亮，春酒解饥劬。\n老将至，岁既晏，念春归。\n停云亲友南北，何以慰离居。\n半郭半村佳处，一竹一花生意，吾亦爱吾庐。\n时访前村酒，旋买小溪鱼。", 
    "rhythmic": "水调歌头"
  }, 
  {
    "author": "汪莘", 
    "content": "志可洞金石，气可塞堪舆。\n问君所志安在，富贵胜人乎。\n看取首阳二子，叩住孟津匹马，天讨不枝梧。\n特立浮云外，大块可齐驱。\n铁可折，玉可碎，海可枯。\n不论穷达生死，直节贯殊途。\n立处孤峰万仞，袖里青蛇三尺，用舍付河图。\n汝阳阿上，濯汝洞庭河。", 
    "rhythmic": "水调歌头"
  }, 
  {
    "author": "汪莘", 
    "content": "欲觅存心法，当自尽心求。\n此心尽处，豁地知性与天侔。\n行尽武陵溪路，忽见桃源洞口，渔子舍渔舟。\n输与逃秦侣，绝境几春秋。\n举全体，既尽得，要敛收。\n勿忘勿助之际，玄牝一丝头。\n君看天高地下，中有鸢飞鱼跃，妙用正周流。\n可与知者道，莫语俗人休。", 
    "rhythmic": "水调歌头"
  }, 
  {
    "author": "汪莘", 
    "content": "唐宋诸公，谁道得、梅花亲切。\n到和靖、先生诗出，古人俱拙。\n写照乍分清浅水，传神初付黄昏月。\n尽後来、作者斗尖新，仍重叠。\n离不得，春和腊。\n少不得，烟和雪。\n更茅檐低亚，竹篱轻折。\n何事西邻春得入，还如东阁人伤别。\n总输他、树下作僧来，离言说。", 
    "rhythmic": "满江红"
  }, 
  {
    "author": "汪莘", 
    "content": "洞府瑶池，多是见、桃红满地。\n君试问、江海清绝，因何抛弃。\n仙景常如二三月，此花不受春风醉。\n被贩儿、俚妇折来看，添憔悴。\n泛雪艇，摇冰。\n溪馆静，村扉闭。\n须祁寒彻骨，清香透鼻。\n孤竹赤松真我友，姚黄魏紫非吾契。\n笑方壶、日日绕南枝，犹多事。", 
    "rhythmic": "满江红"
  }, 
  {
    "author": "汪莘", 
    "content": "草木自成岁，禽鸟已春声。\n仰观俯察，多少宇宙古今情。\n遐想炎黄以上，逮至汉唐而下，几个费经营。\n巢许有真意，无责自身轻。\n富与贵，贫与贱，死还生。\n方壶岁晚，深感梅蕊向人倾。\n造物元来无物，有物还应自造，人意几曾平。\n天际识归路，野鹤忽长鸣。", 
    "rhythmic": "水调歌头"
  }, 
  {
    "author": "汪莘", 
    "content": "三十六峰，三十六溪，长锁清秋。\n对孤峰绝顶，云烟竞秀，悬崖峭壁，瀑布争流。\n洞里桃花，仙家芝草，雪後春正取次游。\n亲曾见，是龙潭白画，海涌潮头。\n当年黄帝浮丘。\n有玉枕玉床还在不。\n向天都月夜，遥闻凤管，翠微霜晓，仰盼龙楼。\n砂穴长红，丹炉已冷，安得灵方闻早修。\n谁知此，问原头白鹿，水畔青牛。", 
    "rhythmic": "沁园春"
  }, 
  {
    "author": "汪莘", 
    "content": "家在柳塘，榜挂方壶，图挂黄山。\n觉仙峰六六，满堂峭峻，仙溪六六，绕屋潺。\n行到水穷，坐看云起，只在吾庐寻丈间。\n非人世，但鹤飞深谷，猿啸高岩。\n如今老疾蹒跚。\n向画里嬉游卧里看。\n甚花开花落，悄无人见，山南山北，谁似余闲。\n住个庵儿，了些活计，月白风清人倚阑。\n山中友，类先秦气貌，後晋衣冠。", 
    "rhythmic": "沁园春"
  }, 
  {
    "author": "汪莘", 
    "content": "野店残冬。\n绿酒春浓。\n念如今、此意谁同。\n溪光不尽，山翠无穷。\n有几枝梅，几竿竹，几株松。\n篮舆乘兴，薄暮疏钟。\n望孤村、斜日匆匆。", 
    "rhythmic": "行香子"
  }, 
  {
    "author": "汪莘", 
    "content": "策杖溪边。\n倚杖峰前。\n望琼林、玉树森然。\n谁家残雪，何处孤烟。\n向一溪桥，一茅店，一渔船。\n别般天地，新样山川。\n唤家童、访鹤寻猿。", 
    "rhythmic": "行香子"
  }, 
  {
    "author": "汪莘", 
    "content": "酿秫小春月，取酒雪花晨。\n漏壶插破浮蚁，涌起碧鳞鳞。\n谁觉东风密至，更带梅香潜入，瓮里净无尘。\n一见酒之面，便得酒之心。\n这番酒，□□□，未及宾。\n黄山图就，旧日境界喜重新。\n三十六峰云嶂，三十六溪烟水，三十六壶春。\n寄语黄山道，我是境中人。", 
    "rhythmic": "水调歌头"
  }, 
  {
    "author": "汪莘", 
    "content": "柳塘居处，方壶道号，汪姓莘名耕字。\n欲将丹药点凡花，教都做、水仙无计。\n家中安石，村中居易，总是一场游戏。\n曲终金石满吾庐，争奈少、柳家风味。", 
    "rhythmic": "鹊桥仙"
  }, 
  {
    "author": "汪莘", 
    "content": "傥来无定，浮生如寄，休说真非真是。\n道人半睡半醒时，全身在、碧霄宫里。\n风师四起，云君六合，茅舍有何准拟。\n待他雪阵打窗来，旋披起、半床纸被。", 
    "rhythmic": "鹊桥仙"
  }, 
  {
    "author": "汪莘", 
    "content": "流水小桥，茅屋竹窗，纸帐蒲团。\n把坎宫闭了，虎龙吟啸，离宫锁定，日月回环。\n万点星飞，两轮电转，五色圆光天样宽。\n□奇处，渐冥冥杳杳，有个鸦翻。\n当时筑著机关。\n後常把空华戏弄看。\n更有些可笑，寐中清境，有些可怪，镜里清颜。\n太上留魂，老君炼魄，又被瞿昙都扫残。\n如何好，只单修见性，双练还丹。", 
    "rhythmic": "沁园春"
  }, 
  {
    "author": "汪莘", 
    "content": "残雪林塘春意浅。\n倚碧玉、阑干日晚。\n天涯五色明如翦。\n上有新蟾占断。\n从别後、水遥山远。\n倩说与、天台刘阮。", 
    "rhythmic": "杏花天"
  }, 
  {
    "author": "汪莘", 
    "content": "美人家在江南住。\n每惆恨、江南日暮。\n白苹洲畔花无数。\n还忆潇湘风度。\n幸自是、断肠无处。\n怎强作、莺声燕语。", 
    "rhythmic": "杏花天"
  }, 
  {
    "author": "汪莘", 
    "content": "诗家清绝。\n檐外森然苍玉节。\n学易无思。\n一笑窗前白玉妃。\n何人共说。\n山上青松松上雪。\n更有谁知。\n溪在门前月在溪。", 
    "rhythmic": "减字木兰花"
  }, 
  {
    "author": "汪莘", 
    "content": "红白虽分两色，清香总是梅花。\n早春风日野人家。\n相对伯夷柳下。\n爱影拈将灯取，惜香放下帘遮。\n长安如梦只堪嗟。\n乐此应须贤者。", 
    "rhythmic": "西江月"
  }, 
  {
    "author": "汪莘", 
    "content": "曾把江梅入室，门人不敬红梅。\n清香一点入灵台。\n傲雪家风犹在。\n状貌妇人孺子，性情烈士奇才。\n自开自落有谁来。\n与汝上林相待。", 
    "rhythmic": "西江月"
  }, 
  {
    "author": "汪莘", 
    "content": "天下老松有数，人间不记何年。\n海心岳顶寺门前。\n我欲收成一片。\n为向此公传语，却教老子随缘。\n龙盘虎踞负青天。\n岂若吾身亲见。", 
    "rhythmic": "西江月"
  }, 
  {
    "author": "汪莘", 
    "content": "夏则饮红泉，冬则餐红术。\n一片新春入手来，不费些儿力。\n春在水无痕，春在山无迹。\n李白桃红未吐时，好个春消息。", 
    "rhythmic": "卜算子"
  }, 
  {
    "author": "汪莘", 
    "content": "茅舍起疏烟。\n家在寒溪阿那边。\n修竹当篱梅当户，萧然。\n问是尧天是葛天。\n风雨入新年。\n惟恐春阴咽管弦。\n绿酒一樽歌一曲，人传。\n不属天仙属散仙。", 
    "rhythmic": "南乡子"
  }, 
  {
    "author": "汪莘", 
    "content": "堂上挂黄山，辉映庭前春雪。\n记得山中雪境，恰一般清绝。\n须知天锡与方壶，比似镜湖别。\n好得镜湖狂客，伴方壶欢伯。", 
    "rhythmic": "好事近"
  }, 
  {
    "author": "汪莘", 
    "content": "挽我过溪桥，请与春风权摄。\n推出雪峰千丈，照碧溪春色。\n别来三度见梅花，今日共君说。\n只这溪山十里，剩几多风月。", 
    "rhythmic": "好事近"
  }, 
  {
    "author": "汪莘", 
    "content": "天上不知天，洞里休寻洞。\n洞府天宫在眼前，春日都浮动。\n我自觉来看，他在迷时梦。\n觉则人人总是仙，步步乘鸾凤。", 
    "rhythmic": "生查子"
  }, 
  {
    "author": "汪莘", 
    "content": "风日未全春，又是春来风日。\n不出方壶门户，见东皇消息。\n此时春事苦无多，春意最端的。\n却被草牙引去，向柳梢收得。", 
    "rhythmic": "好事近"
  }, 
  {
    "author": "汪莘", 
    "content": "春早不知春，春晚又还无味。\n一点日中星鸟，想尧民如醉。\n不寒不暖杏花天，花到半开处。\n正是太平风景，为人间留住。", 
    "rhythmic": "好事近"
  }, 
  {
    "author": "汪莘", 
    "content": "风雨打黄昏，啼杀满山杜宇。\n到得人间春去，问英雄何处。\n桃红李白竞春光，谁共残妆语。\n最是梨花一树，照谁家庭户。", 
    "rhythmic": "好事近"
  }, 
  {
    "author": "汪莘", 
    "content": "阆苑梦回时，窗外数声啼鸟。\n觉我床前天气，便清明多少。\n诗人门户约花开，宿蝶误飞了。\n一段山青水绿，作洞庭春晓。", 
    "rhythmic": "好事近"
  }, 
  {
    "author": "汪莘", 
    "content": "夹岸隘桃花，花下苍苔如积。\n蓦地轻寒一阵，上桃花颜色。\n东邻西舍绝经过，新月是相识。\n白玉阑干斜倚，作蓬山春夕。", 
    "rhythmic": "好事近"
  }, 
  {
    "author": "汪莘", 
    "content": "天宇绿无云，迟日江山如绣。\n是日轻衫团扇，笑折花相授。\n南山之北北山南，星鸟尚依旧。\n谁在松风高卧，作嵩阳春画。", 
    "rhythmic": "好事近"
  }, 
  {
    "author": "汪莘", 
    "content": "月落画桥西，花影柳阴相亚。\n把住常娥问道，是谁家亭榭。\n天边处士少微星，正在杏花下。\n斜卓参旗一片，作草堂春夜。", 
    "rhythmic": "好事近"
  }, 
  {
    "author": "汪莘", 
    "content": "春王正月，雪阵联翩下。\n我有春风怎生卖。\n忽扫残夜雨，推出朝阳，天地里，玉烛一枝无价。\n早春虚过了，尚有二分，是处春光好收买。\n也不违天性，不远人情，杨柳陌、临水夭桃亭榭。\n身子外、只要自家人，共酒後羲皇，花前偏霸。", 
    "rhythmic": "洞仙歌"
  }, 
  {
    "author": "汪莘", 
    "content": "策杖南山去。\n到南溪、谁家宅院，欺人先渡。\n羽扇徐麾童仆退，翠柳白沙西路。\n帝赐我、阆风玄圃。\n一片飞来红叶阔，细看来、上有双鸾句。\n应念我，尘中住。\n眼前儿女闲相语。\n怪人间、禁烟时节，安排樽俎。\n为道从来寒食好，且莫思量今古。\n共绿水、春风鸥鹭。", 
    "rhythmic": "乳燕飞・贺新郎"
  }, 
  {
    "author": "汪莘", 
    "content": "惜馀春、蛱蝶引春来，杜鹃趣春归。\n算何如桃李，浑无言说，开落忘机。\n多谢黄鹂旧友，相逐落花飞。\n芳草连天远，愁杀斜晖。\n谁向西湖南畔，问亭台在否，花木应非。\n看孤山山下，惟说隐君庐。", 
    "rhythmic": "八声甘州"
  }, 
  {
    "author": "汪莘", 
    "content": "白日青天蘸水开。\n落花江上玉鞭回。\n东君擎出牡丹来。\n独占洛阳春气足，遂中天下作花魁。\n相知深处举离杯。", 
    "rhythmic": "浣溪沙"
  }, 
  {
    "author": "汪莘", 
    "content": "云绕花屏，天横练带，画堂三月初三。\n斜风细雨，罗幕护轻寒。\n无数天香国色，枝枝带、洛浦嵩山。\n烧红烛，吞星□日，光射九霞冠。\n仙宫，深几许，黄莺问道，紫莺窥帘。\n似太真姊妹，半醒微酣。\n须信生来富贵，何曾在、草舍茅庵。\n皇州近，扁舟载去，春色冠东南。", 
    "rhythmic": "满庭芳"
  }, 
  {
    "author": "汪莘", 
    "content": "檐溜滴。\n都是春归消息。\n带雨牡丹无气力。\n黄鹂愁雨湿。\n争看洛阳春色。\n忘却连天草碧。\n南浦绿波双桨急。\n沙头人伫立。", 
    "rhythmic": "谒金门"
  }, 
  {
    "author": "汪莘", 
    "content": "一片江南春色晚。\n牡丹花谢莺声懒。\n问君离恨几多长，芳草连天犹觉短。\n昨夜溪头新溜满。", 
    "rhythmic": "玉楼春"
  }, 
  {
    "author": "汪莘", 
    "content": "鹧鸪声里别江东。\n绿阴中。\n夕阳红。\n一点离愁，相对景重重。\n目断大罗天上客，朝玉帝，把芙蓉。\n紫阳山下偶相逢。\n醉金锺。\n跨苍龙。", 
    "rhythmic": "江神子・江城子"
  }, 
  {
    "author": "汪莘", 
    "content": "云梦南来，岷东会，楼前天水苍茫。\n黄州太守，万里作金汤。\n淮上烟尘初敛，仍安集、耕陇渔乡。\n须知道，纶巾羽扇，不独数周郎。\n生朝，遥想处，雪消赤壁，春动黄冈。\n有新翻杨柳，细抹丝簧。\n竹外一枝更好，应回首、清浅池塘。\n看看也，天边凤诏，归侍赭袍光。", 
    "rhythmic": "满庭芳"
  }, 
  {
    "author": "汪莘", 
    "content": "近腊景和，故山可过，足下听余述。\n便自往山中，憩精蓝，与僧饭讫。\n北涉灞川，明月华映郭，夜登华子冈头立。\n嗟辋水沦涟，与月上下，寒山远火蒙笼。\n听林外犬类豹声雄。\n更村落谁家鸣夜舂。\n疏钟相闻，独坐此时，多思往日。\n噫，记与君同。\n清流仄径玉琮。\n携手赋佳什。\n往来萝月松风。\n只待仲春天，春山可望，山中卉木垂萝密。\n见出水轻，点溪白鹭，青皋零露方湿。\n雉朝飞，麦陇鸣俦匹。\n念此去非遥莫相失。\n傥能从我敢相必。\n天机非子清者，此事非所急。\n是中有趣殊深，愿子无忽。", 
    "rhythmic": "哨遍"
  }, 
  {
    "author": "曹彦约", 
    "content": "老子今年，年登七十，阿婆年亦相当。\n几年辛苦，今日小风光。\n遇好景，何妨笑饮，依前是、未放心肠。\n人都道，明明了了，强似个儿郎。\n幸偿。\n婚嫁了，双雏蓝袖，拜舞称觞。\n女随夫上任，孙渐成行。\n惭愧十分圆满，无以报、办取炉香。\n频频祝，百年相守，老子更清强。", 
    "rhythmic": "满庭芳"
  }, 
  {
    "author": "张潞", 
    "content": "宝熏浓，云幄重，琼叶丽金蕊。\n黛绿蜂黄，秋态未憔悴。\n绣帘深院黄昏，著香无处，人欲睡、为花重起。\n月如水。\n别有天外楼台，玲珑异尘世。\n翠袖生寒，只欠素娥倚。\n何如倩取西风，吹将归去，为添在、广寒宫里。", 
    "rhythmic": "祝英台近"
  }, 
  {
    "author": "崔与之", 
    "content": "万里云间戍，立马剑门关。\n乱山极目无际，直北是长安。\n人苦百年涂炭，鬼哭三边锋镝，天道久应还。\n手写留屯奏，炯炯寸心丹。\n对青灯，搔白发，漏声残。\n老来勋业未就，妨却一身闲。\n梅岭绿阴青子，蒲间清泉白石，怪我旧盟寒。\n烽火平安夜，归梦到家山。", 
    "rhythmic": "水调歌头"
  }, 
  {
    "author": "崔与之", 
    "content": "雨过云容扫。\n使星明、德心高揭，福心旁照。\n槐屋犹喧梅正熟，最是清和景好。\n望金节、云间缥缈。\n和气如春清似水，漾恩波、沾渥天南道。\n晨鹊噪，有佳报。\n天家黄纸除书到。\n便归来、升华天下，安边养浩。\n好是六逢初度日，碧落笙歌会早。\n遍西郡、欢声多少。\n人道菊坡新酝美，把一觞、满酌歌难老。\n瓜样大，安期枣。", 
    "rhythmic": "贺新郎"
  }, 
  {
    "author": "吴琚", 
    "content": "我来浮玉，似凭陵沧海，蹑金鳌背。\n又若骑鲸游汗漫，飞入八荒之外。\n钟鼓传声，楼台倒影，不类人间世。\n徘徊吟眺，恨无陶谢酬对。\n今古潮落潮生，问英雄多少，与江俱逝。\n直欲乘风归阆苑，疑是三生习气。\n未辨鱼蓑，先盟鸥鹭，奈卜邻无地。\n从今清夜，梦魂应绕空翠。", 
    "rhythmic": "念奴娇"
  }, 
  {
    "author": "吴琚", 
    "content": "彩仗鞭春。\n鹅毛飞管，斗柄回寅。\n拂面东风，虽然料峭，毕竟寒轻。\n戴花折柳心情。\n怎捱得、元宵放灯。\n不是今朝，有些残雪，先去踏青。", 
    "rhythmic": "柳梢青"
  }, 
  {
    "author": "吴琚", 
    "content": "云叶弄轻阴。\n屋角鸠鸣。\n青梅著子欲生仁。\n冷落江天寒食雨，花事关情。\n池馆昼盈盈。\n人醉寒轻。\n一川芳草只销凝。\n时有入帘新燕子，明日清明。", 
    "rhythmic": "浪淘沙"
  }, 
  {
    "author": "吴琚", 
    "content": "岸柳可藏鸦。\n路转溪斜。\n忘机鸥鹭立汀沙。\n咫尺锺山迷望眼，一半云遮。\n临水整乌纱。\n两鬓苍华。\n故乡心事在天涯。\n几日不来春便老，开尽桃花。", 
    "rhythmic": "浪淘沙"
  }, 
  {
    "author": "吴琚", 
    "content": "紫皇高宴萧台，双成戏击琼包碎。\n何人为把，银河水翦，甲兵都洗。\n玉样乾坤，八荒同色，了无尘翳。\n喜冰销太液，暖融鹊，端门晓、班初退。\n圣主忧民深意。\n转鸿钧、满天和气。\n太平有象，三宫二圣，万年千岁。\n双玉杯深，五云楼迥，不妨频醉。\n细看来、不是飞花，片片是、丰年瑞。", 
    "rhythmic": "水龙吟"
  }, 
  {
    "author": "吴琚", 
    "content": "玉虹遥挂，望青山隐隐，一眉如抹。\n忽觉天风吹海立，好似春霆初发。\n白马凌空，琼鳌驾水，日夜朝天阙。\n飞龙舞凤，郁葱环拱吴越。\n此景天下应无，东南形胜，伟观真奇绝。\n好是吴儿飞彩帜，蹴起一江秋雪。", 
    "rhythmic": "酹江月・念奴娇"
  }, 
  {
    "author": "刘翰", 
    "content": "青帝子，碧莲宫。", 
    "rhythmic": "桂殿秋"
  }, 
  {
    "author": "刘翰", 
    "content": "双玉节，到神京。", 
    "rhythmic": "桂殿秋"
  }, 
  {
    "author": "刘翰", 
    "content": "团扇题诗春又晚。\n小梦惊残，碧草池塘满。\n一曲银钩帘半卷。\n绿窗睡足莺声软。\n瘦损衣围罗带减。\n前度风流，陡觉心情懒。\n谁品新腔拈翠管。\n画楼吹彻江南怨。", 
    "rhythmic": "蝶恋花"
  }, 
  {
    "author": "刘翰", 
    "content": "萋萋芳草。\n怨得王孙老。\n瘦损腰围罗带小。\n长是锦书来少。\n玉箫吹落梅花。\n晓寒犹透轻纱。\n惊起半屏幽梦，小窗淡月啼鸦。", 
    "rhythmic": "清平乐"
  }, 
  {
    "author": "刘翰", 
    "content": "鸳鸯翡翠。\n小小池塘水。\n落絮游丝花满地。\n度日阑干独倚。\n金刀裁就春衫。\n起来初试轻寒。\n满把相思清恨，题诗欲寄江南。", 
    "rhythmic": "清平乐"
  }, 
  {
    "author": "刘翰", 
    "content": "花底一声莺，花上半钩斜月。\n月落乌啼何处，点飞英如雪。\n东风吹尽去年愁，解放丁香结。\n惊动小亭红雨，舞双双金蝶。", 
    "rhythmic": "好事近"
  }, 
  {
    "author": "刘翰", 
    "content": "去时满地花阴月。\n归来落尽梧桐叶。\n帘外小梅残。\n绿窗幽梦寒。\n明朝提玉勒。\n又作江南客。\n芳草遍长亭。\n东风吹恨生。", 
    "rhythmic": "菩萨蛮"
  }, 
  {
    "author": "赵", 
    "content": "天色晚。\n云外一筝斜雁。\n独凭阑干秋满眼。\n菊花寒尚浅。\n叶落香沟红泛。\n懒把新诗题怨。\n何处笛声三弄断。\n月迟帘未卷。", 
    "rhythmic": "谒金门"
  }, 
  {
    "author": "杜", 
    "content": "江山如此，是天开万古，东南王气。\n一自髯孙横短策，坐使英雄鹊起。\n玉树声消，金莲影散，多少伤心事。\n千年辽鹤，并疑城郭非是。\n当日万驷云屯，潮生潮落处，石头孤峙。\n人笑褚渊今齿冷，只有袁公不死。", 
    "rhythmic": "酹江月・念奴娇"
  }, 
  {
    "author": "杜", 
    "content": "放扁舟、万山环处，平铺碧浪千顷。\n仙人怜我征尘久，借与梦游清枕。\n风乍静。\n望两岸群峰，倒浸玻璃影。\n楼台相映。\n更日薄烟轻，荷花似醉，飞鸟堕寒镜。\n中都内，罗绮千街万井。\n天教此地幽胜。\n仇池仙伯今何在，堤柳几眠还醒。\n君试问。\n□此意、只今更有何人领。\n功名未竟。\n待学取鸱夷，仍携西子，来动五湖兴。", 
    "rhythmic": "摸鱼儿"
  }, 
  {
    "author": "杜", 
    "content": "春风如客，可是繁华主。\n红紫未全开，早绿遍、江南千树。\n一番新火，多少倦游人，纤腰柳，不知愁，犹作风前舞。\n小阑干外，两两幽禽语。\n问我不归家，有佳人、天寒日暮。\n老来心事，唯只有春知，江头路，带春来，更带春归去。", 
    "rhythmic": "蓦山溪"
  }, 
  {
    "author": "刘仙伦", 
    "content": "翠盖笼娇面。\n记当年、沈香亭北，醉中曾见。\n见了风流倾国艳，红紫纷纷过眼。\n算好处、何嫌春晚。\n谁把天香和晓露，倩东君、特地匀娇脸。\n千万朵，开时遍。\n隔花听取提壶劝。\n道此花过了，春归蝶愁莺怨。\n挽住东君须醉倒，花底不妨留恋。\n待唤取、笙歌一片。\n最爱就中红一朵，似状元、得意春风殿。\n还惹起，少年恨。", 
    "rhythmic": "贺新郎"
  }, 
  {
    "author": "刘仙伦", 
    "content": "渐秋空向晚，被风雨、趱重阳。\n正木落疏林，海棠枝上，忽见红妆。\n料应妒他兰菊，任年年、独甚占秋光。\n故把春风娇面，向人逞艳呈芳。\n看来毕竟此花强。\n只是欠些香。\n诮一似当年，五陵公子，却厌膏梁。", 
    "rhythmic": "木兰花慢"
  }, 
  {
    "author": "刘仙伦", 
    "content": "东风去了秦楼畔。\n一川烟草无人管。\n芳树雨初晴。\n黄鹂三两声。\n海棠花已谢。\n春事无多也。\n只有牡丹时。\n知他归不归。", 
    "rhythmic": "菩萨蛮"
  }, 
  {
    "author": "刘仙伦", 
    "content": "小队停钲鼓。\n向沙边、柳下维舟，庆公初度。\n平尽群蛮方易镇，此事多应有数。\n奈自古、功成人妒。\n君看乐羊中山役，任谤书、盈箧终无据。\n千载下，竞谁与。\n诗中带得西山雨。\n指天台、雁荡归欤，寿乡深处。\n缓急朝廷须公出，更作中流砥柱。\n笑痴呆、纷纷儿女。\n多少人间不平事，有皇天、老眼能区处。\n挥玉，听金缕。", 
    "rhythmic": "贺新郎"
  }, 
  {
    "author": "刘仙伦", 
    "content": "重唤松江渡。\n叹垂虹亭下，销磨几番今古。\n依旧四桥风景在，为问坡仙甚处。\n但遗爱、沙边鸥鹭。\n天水相连苍茫外，更碧云、去尽山无数。\n潮正落，日还暮。\n十年到此长凝伫。\n恨无人、与共秋风，脍丝莼缕。\n小转朱弦弹九奏，拟致湘妃伴侣。\n俄皓月、飞来烟渚。\n恍若乘槎河汉上，怕客星、犯斗蛟龙怒。\n歌乃，过江去。", 
    "rhythmic": "贺新郎"
  }, 
  {
    "author": "刘仙伦", 
    "content": "郑玉非娼女。\n叹尘缘未了，飘零被春留住。\n肠断胭脂坡下路。\n成甚心情意绪。\n生怕入、梨园歌舞。\n寂寞阳台云雨散，算人间、谁是吹箫侣。\n空买断，两眉聚。\n新来镜里惊如许。\n暗伤怀、莺老花残，几番春暮。\n事逐孤鸿都已往，月落千山杜宇。\n念修竹、天寒何处。\n不念琐窗并绣户，妾从前、命薄甘荆布。\n谁为作，解绦主。", 
    "rhythmic": "贺新郎"
  }, 
  {
    "author": "刘仙伦", 
    "content": "东下，望西江千里，苍茫烟水。\n试问襄州何处是，雉堞连云天际。\n叔子残碑，卧龙陈迹，遗恨斜阳里。\n後来人物，如君瑰伟能几。\n其肯为我来耶，河阳下士，正自强人意。\n勿谓时平无事也，便以言兵为讳。\n眼底山河，楼头鼓角，都是英雄泪。\n功名机会，要须闲暇先备。", 
    "rhythmic": "念奴娇"
  }, 
  {
    "author": "刘仙伦", 
    "content": "吴山青处，恨长安路断，黄尘如雾。\n荆楚西来行堑远，北过淮严扈。\n九塞貔貅，三关虎豹，空作陪京固。\n天高难叫，若为得诉忠语。\n追念江左英雄，中兴事业，枉被奸臣误。\n不见翠华移跸处，枉负吾皇神武。\n击楫凭谁，问筹无计，何日宽忧顾。\n倚筇长叹，满怀清泪如雨。", 
    "rhythmic": "念奴娇"
  }, 
  {
    "author": "刘仙伦", 
    "content": "西风何事，为行人扫荡，烦襟如洗。\n垂涨蒸澜都卷尽，一片潇湘清。\n酒病惊秋，诗愁入鬓，对景人千里。\n楚宫故事，一时分付流水。\n江上买取扁舟，排云涌浪，直过金沙尾。\n归去江南丘壑处，不用来寻月姊。\n风露杯深，芙蓉裳冷，笑傲烟霞里。\n草庐如旧，卧龙知为谁起。", 
    "rhythmic": "念奴娇"
  }, 
  {
    "author": "刘仙伦", 
    "content": "快阁东西，鸥边问、晚晴可喜。\n鸥解语、既盟之後，两翁曾倚。\n笛弄惯听黄鲁直，履声深识徐渊子。\n添我来、相对两忘机，真相似。\n也不种，闲桃李。\n也不玩，佳山水。\n有新诗字字，爱民而已。\n一片心闲秋水外，三年人在春风里。\n涨一篙、江水送归鸿，明朝是。", 
    "rhythmic": "满江红"
  }, 
  {
    "author": "刘仙伦", 
    "content": "著意留春，留不住、春归难恋。\n最苦是、梅天烟雨，麦秋庭院。\n嫩竹阴浓莺出谷，柔桑采尽蚕成茧。\n奈沈腰、宽尽有谁知，难消遣。\n幽阁恨，双眉敛。\n香笺寄，飞鸿远。\n向风帘羞见，一双归燕。\n翠被闲将情做梦，青楼赚得恩成怨。\n对尊前、莫惜唤琼姬，持杯劝。", 
    "rhythmic": "满江红"
  }, 
  {
    "author": "刘仙伦", 
    "content": "倚空绝壁。\n直下江千尺。\n天际两蛾凝黛，愁与恨、几时极。\n暮潮风正急。", 
    "rhythmic": "霜天晓角"
  }, 
  {
    "author": "刘仙伦", 
    "content": "征衣薄薄不禁风。\n长日雨丝中。\n又是一年春事，花信到梧桐。\n云漠漠，水溶溶。\n去匆匆。\n客怀今夜，家在江西，身在江东。", 
    "rhythmic": "诉衷情"
  }, 
  {
    "author": "刘仙伦", 
    "content": "华堂深处出娉婷。\n语声轻。\n笑声清。\n燕语莺啼，一一付春情。\n恰似洛阳花正发，见花好，不知名。\n金瓯盛酒玉纤擎。\n满盈盈。\n劝深深。", 
    "rhythmic": "江神子・江城子"
  }, 
  {
    "author": "刘仙伦", 
    "content": "山儿矗矗水儿清。\n船儿似叶儿轻。\n风儿更没人情。\n月儿明。\n厮合造、送行人。\n眼儿蔌蔌泪儿倾。\n灯儿更冷清清。\n遭逢著雁儿，又没前程。", 
    "rhythmic": "系裙腰"
  }, 
  {
    "author": "刘仙伦", 
    "content": "青幄蔽林，白毡铺径，红雨迷楚。\n昼阁关愁，风帘卷恨，尽日萦情绪。\n阳台云去，文园人病，寂寞翠尊雕俎。\n惜韶容、匆匆易失，芳丛对眼如雾。\n巾欹润，衣宽凉渗，又觉渐回骄暑。\n解箨吹香，遗丸荐脆，小芰浮鸳浦。\n画栏如旧，依稀犹记，伫立一钩莲步。\n暗销魂，那堪又听，杜鹃更苦。", 
    "rhythmic": "永遇乐"
  }, 
  {
    "author": "刘仙伦", 
    "content": "吹箫人去行云杳。\n香篝翠被都闲了。\n叠损缕金衣。\n是他浑不知。\n冷烟寒食夜。\n淡月梨花下。\n犹自软心肠。\n为他烧夜香。", 
    "rhythmic": "菩萨蛮"
  }, 
  {
    "author": "刘仙伦", 
    "content": "东风吹梦落巫山。\n整云鬟。\n却霜纨。\n雪貌冰肤，曾共控双鸾。\n吹罢玉箫香雾湿，残月坠，乱峰寒。\n解回首忆前欢。\n见无缘。\n恨无端。", 
    "rhythmic": "江神子・江城子"
  }, 
  {
    "author": "刘仙伦", 
    "content": "小立东风谁共语。\n碧尽行云，依约兰皋暮。\n谁问离怀知几许。\n一溪流水和烟雨。\n媚荡杨花无著处。\n才伴春来，忙底随春去。\n只恐游蜂粘得住。\n斜阳芳草江头路。", 
    "rhythmic": "蝶恋花"
  }, 
  {
    "author": "刘仙伦", 
    "content": "唱到阳关第四声。\n香带轻分。\n罗带轻分。\n杏花时节雨纷纷。\n山绕孤村。\n水绕孤村。\n更没心情共酒尊。\n春衫香满，空有啼痕。\n一般离思两销魂。\n马上黄昏。\n楼上黄昏。", 
    "rhythmic": "一翦梅"
  }, 
  {
    "author": "刘仙伦", 
    "content": "闻道参军，今日垂弧，胜如去年。\n正新颁蓝绶，天香芬馥，初开黄牒，御墨新鲜。\n鼻祖登科，已逾百载，衣钵于今喜再传。\n图南事，看抟风九万，击水三千。\n官曹小试民编。\n有奕世甘棠在道边。\n向樽前有兴，细斟清，琴中得趣，缓拂朱弦。\n东观酬书，西垣草制，此去掀胜好看鞭。\n应难老，信君家眉寿，自有山。", 
    "rhythmic": "沁园春"
  }, 
  {
    "author": "刘仙伦", 
    "content": "春事恰平分，南极夜来星瑞。\n闻道都曹初度，拥万红千翠。\n长才杰出应时须，一郡赖纲纪。\n看即诏还入觐，上鸳行班里。", 
    "rhythmic": "好事近"
  }, 
  {
    "author": "刘仙伦", 
    "content": "周易一书，更三圣人，深切著明。\n凡变通动静，有形有象，盈虚消息，时止时行。\n天相名卿，日探妙趣，往古来今无两心。\n褰帷暇，手韦编不置，聊以娱情。\n如今祝寿殷勤。\n请得以推评理致新。\n看九重有命，晋侯锡马，三公论道，鼎足承君。\n同厥震男，拔乎泰茹，玉笋班中联步什。\n贤奋建，定丰亨豫大，扬王庭。", 
    "rhythmic": "沁园春"
  }, 
  {
    "author": "刘仙伦", 
    "content": "祥云笼昼。\n正梅花弄粉，岁寒时候。\n长记今朝，瑶台仙子，降作人间明秀。\n四德生来全备，绿鬓年年依旧。\n更满目，儿妇儿孙，森罗前後。\n知否。\n笙歌奏。\n去岁芳筵，好事今年又。\n寿烛高烧，寿词齐唱，满劝长生酒。\n元自荣华富贵，况复康宁福寿。\n愿此去，等鹤算龟龄，天长地久。", 
    "rhythmic": "喜迁莺"
  }, 
  {
    "author": "刘仙伦", 
    "content": "帘幕祥风动玉钩。\n凤箫声彻瑞烟浮。\n萧郎玉女来相会，今日齐眉醉玉楼。\n同富贵、共风流。\n一封花诰一封侯。\n更须有子腰金斗，镜里双鸾到白头。", 
    "rhythmic": "鹧鸪天"
  }, 
  {
    "author": "刘仙伦", 
    "content": "过了烧灯，杨柳外、无边春色。\n庆初度、香浮东阁，瑞呈南极。\n翰墨场中推老手，曾魁多士催敌。\n到而今、官薄在天台，神仙籍。\n和月倚，南坡石。\n滴露点，床头易。\n看白头红颊，目光摇碧。\n富贵康强仍有子，人生似此应难得。\n更摩挲、铜狄说当年，真消息。", 
    "rhythmic": "满江红"
  }, 
  {
    "author": "刘仙伦", 
    "content": "桃李绿阴浓，屈指中和三六。\n恰是仙翁初度，霭瑞烟芬馥。\n歌喉宛转绕华堂，总是长生曲。\n他日临清亭上，看儿孙朝服。", 
    "rhythmic": "好事近"
  }, 
  {
    "author": "刘仙伦", 
    "content": "凤历更端，才信宿、年华方好。\n深院宇、祥风飘荡，瑞烟缭绕。\n闻道君侯当诞日，欢声解压春寒峭。\n更九衢、烟火近元宵，闻嬉笑。\n人正在，蓬莱岛。\n烧绛蜡，斟清。\n听清歌艳曲，一声云杪。\n奠枕江淮无一事，留都宫殿千门晓。\n看赐环、千岁侍君王，人难老。", 
    "rhythmic": "满江红"
  }, 
  {
    "author": "刘仙伦", 
    "content": "一番春事，到芗林、更两日重三节。\n百品名花饶笑处，喜遇诞弥佳月。\n巢叶灵龟，舞琴野鹤，总是千年物。\n来为公寿，纶巾长映华发。\n平生圣处功夫，道□深味，胸次真冰雪。\n高蹈丘园还谢了，枚叟蒲轮朝谒。\n时上篮舆，相随孙子，庆满床簪笏。\n南丰道价，敬持一瓣香。", 
    "rhythmic": "念奴娇"
  }, 
  {
    "author": "刘仙伦", 
    "content": "夜半天风，吹佩玉、列仙初度。\n又恰是、人间六月，叶方吐。\n黄纸除书惊乍到，青毡旧物欣重睹。\n拥皇华、玉节待清秋，江南去。\n招壮士，增王旅。\n漕廪粟，资淮浦。\n济江南嘉绩，久闻当宁。\n明弼堂前山满眼，来鸿庭後花无数。\n看召环、即到寿星边，朝明主。", 
    "rhythmic": "满江红"
  }, 
  {
    "author": "刘仙伦", 
    "content": "昨长庚入梦，昴宿呈祥，岳神锺秀。\n降产英贤，信道由天佑。\n荚飞三，九秋将暮，遇称觞时候。\n香沈檀，曲调金缕，满斟春酒。\n试纪绛年，六身二首，甲子方延，才经八九。\n款醉蓬莱，寿与天长久。", 
    "rhythmic": "醉蓬莱"
  }, 
  {
    "author": "杜旃", 
    "content": "半落半开花有恨，一晴一雨春无力。\n……别缆解时风度紧，离觞尽处花飞急。", 
    "rhythmic": "满江红"
  }, 
  {
    "author": "韩彦古", 
    "content": "一缕金香永夜清。\n残编未掩古琴横。\n绣衾寒拥宝缺明。\n坐听竹风敲石磴，旋倾花水漱春酲。\n落梅和雨打帘声。", 
    "rhythmic": "浣溪沙"
  }, 
  {
    "author": "张祥", 
    "content": "为爱龙山胜，小队一登临。\n冯仙洞府安在，抉石试幽寻。\n商略生平事业，摆脱人间尘土，欲与斫丝苓。\n泉响似相答，未可启归心。\n中原地，禾黍茂，犬羊腥。\n君王梦想豪杰，有待扫妖氛。\n缚虎正须人手，跨鹤缓酬夙志，行矣勿因循。\n夜半遣雷雨，助我作秋成。", 
    "rhythmic": "水调歌头"
  }, 
  {
    "author": "张履信", 
    "content": "雨歇桃繁，风微柳静，日淡湖湾。\n寒食清明，虽然过了，未觉春闲。\n行云掩映春山。\n真水墨、山阴道间。\n燕语侵愁，花飞撩恨，人在江南。", 
    "rhythmic": "柳梢青"
  }, 
  {
    "author": "张履信", 
    "content": "春睡起。\n小阁明窗儿底。\n帘外雨声花积水。\n薄寒犹在里。\n欲起还慵未起。\n好是孤眠滋味。\n一曲广陵应忘记。\n起来调绿绮。", 
    "rhythmic": "谒金门"
  }, 
  {
    "author": "赵昂", 
    "content": "暮霞照水，水边无数木芙蓉。\n晓来露湿轻红。\n十里锦丝步障，日转影重重。\n向楚天空迥，人立西风。\n夕阳道中。\n叹秋色、与愁浓。\n寂寞三千粉黛，临鉴妆慵。", 
    "rhythmic": "婆罗门引"
  }, 
  {
    "author": "徐", 
    "content": "秋欲暮。\n路入乱山深处。\n扑面西风吹雾雨。\n驿亭欣暂驻。\n可惜国香风度。\n空谷寂寥谁顾。\n已作竹枝传楚女。\n客愁推不去。", 
    "rhythmic": "谒金门"
  }, 
  {
    "author": "徐", 
    "content": "春欲半。\n重到寂寥山馆。\n修竹连山青不断。\n谁家门可款。\n红晕花梢未半。\n绿蘸柳芽犹短。\n金缕香消春不管。\n素蟾光又满。", 
    "rhythmic": "谒金门"
  }, 
  {
    "author": "郭应祥", 
    "content": "佳气葱葱，望长安日下，鸾鹤翔舞。\n天佑皇家，当年挺生真主。\n令节标名瑞庆，曾未数、电枢虹渚。\n人都道，福若高宗，太平赛过仁祖。\n需云燕锡广宇。\n有霓旌绛节，西极金母。\n笑捧蟠桃，更酌九霞清醑。", 
    "rhythmic": "万年欢"
  }, 
  {
    "author": "郭应祥", 
    "content": "当年瑞雪多盈尺。\n今年仅有些儿白。\n天欲兆丰年。\n须教趁腊前。\n南枝初破萼。\n风味浑如昨。\n快与泻银瓶。\n寒醅醉易醒。", 
    "rhythmic": "菩萨蛮"
  }, 
  {
    "author": "郭应祥", 
    "content": "开禧三月初逢九。\n持杯来庆梅仙寿。\n警捕恰三年。\n四封人宴然。\n政成应不日。\n去作朝京客。\n阴德合长生。\n休看三住铭。", 
    "rhythmic": "菩萨蛮"
  }, 
  {
    "author": "郭应祥", 
    "content": "雪销未久寒犹力。\n霜华特地催晴色。\n残腊尚馀旬。\n隔年先见春。\n独怜霜点鬓。\n羞戴银幡胜。\n百里却熙然。\n今年强去年。", 
    "rhythmic": "菩萨蛮"
  }, 
  {
    "author": "郭应祥", 
    "content": "泉江三遇昌阳节。\n棹歌还向中流发。\n急桨更轻桡。\n看谁夺得标。\n明年归紫淦。\n尚忆舟同泛。\n应有旧双鬟。\n能讴菩萨蛮。", 
    "rhythmic": "菩萨蛮"
  }, 
  {
    "author": "郭应祥", 
    "content": "转头又是清秋近。\n晚风淅淅凉犹嫩。\n多谢客携觞。\n空惭画饼章。\n中亭明月可。\n未要亲灯火。\n十阅望舒圆。\n归期在眼前。", 
    "rhythmic": "菩萨蛮"
  }, 
  {
    "author": "郭应祥", 
    "content": "去年持酒为君寿。\n劝君更上悬车奏。\n通籍已金闺。\n腰银袍亦绯。\n壶中闲日月。\n自有长生诀。\n父子弟兄贤。\n一门行地仙。", 
    "rhythmic": "菩萨蛮"
  }, 
  {
    "author": "郭应祥", 
    "content": "诞辰迟似秋三日。\n草堂已有新凉入。\n鬓绿未全霜。\n欣然把一觞。\n吟松新纳禄。\n共享清闲福。\n两个老人星。\n君家难弟兄。", 
    "rhythmic": "菩萨蛮"
  }, 
  {
    "author": "郭应祥", 
    "content": "牡丹已过酴谢。\n那堪风雨连朝夜。\n底事最堪悲。\n春归人未归。\n春宜留取住。\n人却推将去。\n早晚遂江滨。\n欢然夸尹新。", 
    "rhythmic": "菩萨蛮"
  }, 
  {
    "author": "郭应祥", 
    "content": "秋堂积雨新凉入。\n今宵雅乘鹏飞集。\n劲翮会高风。\n功名唾中。\n笔头元有准。\n快写平生蕴。\n何日捷书来。\n重阳把一杯。", 
    "rhythmic": "菩萨蛮"
  }, 
  {
    "author": "郭应祥", 
    "content": "去年今日游稽古。\n斓斑曾著莱衣舞。\n四世共团栾。\n津然一笑欢。\n归期今不远。\n孥累俱先遣。\n犹有社中人。\n相从寂寞滨。", 
    "rhythmic": "菩萨蛮"
  }, 
  {
    "author": "郭应祥", 
    "content": "修途六月清无暑。\n潘舆稳向盱南去。\n喜气已津津。\n平反一笑春。\n人言阴德报。\n罗纸重重诰。\n明岁早归来。\n泉江去催。", 
    "rhythmic": "菩萨蛮"
  }, 
  {
    "author": "郭应祥", 
    "content": "涂黄仙子娇无力。\n秋花不敢争颜色。\n风物一番新。\n从今到小春。\n新词仍险韵。\n赓续惭非称。\n桃李寂无言。\n此花名独传。", 
    "rhythmic": "菩萨蛮"
  }, 
  {
    "author": "郭应祥", 
    "content": "未观岩桂先观菊。\n世间底事真迟速。\n节物苦相催。\n重阳便到来。\n白衣何处觅。\n沽酒邀佳客。\n一笑有馀欢。\n官居终日闲。", 
    "rhythmic": "菩萨蛮"
  }, 
  {
    "author": "郭应祥", 
    "content": "佳辰昨日传筒黍。\n今朝重把离觞举。\n别驾奉安舆。\n前呵方塞途。\n庞眉真寿相。\n两处交迎养。\n庾岭到星沙。\n风光属一家。", 
    "rhythmic": "菩萨蛮"
  }, 
  {
    "author": "郭应祥", 
    "content": "分宜七里逢重九。\n篱根无菊尊无酒。\n萧飒鬓如蓬。\n不禁吹帽风。\n插花开口笑。\n未分输年少。\n明岁定王台。\n传杯不放杯。", 
    "rhythmic": "菩萨蛮"
  }, 
  {
    "author": "郭应祥", 
    "content": "去岁簿书丛里过。\n生朝也有人来贺。\n随分侑尊呼几个。\n胡厮和。\n愁颜镇日何曾破。\n素发如今添老大。\n归来方是闲当坐。\n旋擘黄柑白堕。\n哩　罗。\n从他扰扰如旋磨。", 
    "rhythmic": "渔家傲"
  }, 
  {
    "author": "郭应祥", 
    "content": "白古馀杭多俊俏。\n风流不独夸苏小。\n又见尊前人窈窕。\n花枝袅。\n贪看忘却朱颜老。\n曲巷横街深更杳。\n追欢买笑须年少。\n悔不从前相识早。\n心灰了。\n逢场落得掀髯笑。", 
    "rhythmic": "渔家傲"
  }, 
  {
    "author": "郭应祥", 
    "content": "稽古堂前，恰见四番端午。\n又来江上，听鸣鼍急鼓。\n棹歌才发，漠漠一川烟雨。\n轻舟摇扬，浪心掀舞。\n倦客今年续命，欠□彩缕。\n归期渐近，地萦心绪。", 
    "rhythmic": "传言玉女"
  }, 
  {
    "author": "郭应祥", 
    "content": "依约滩声杂橹声。\n波光隐映月华明。\n眼前好景真无尽，身外浮名尽可轻。\n穷胜赏，续欢盟。\n直饶风雨也须晴。\n满头插菊掀髯笑，笑道齐山浪得名。", 
    "rhythmic": "鹧鸪天"
  }, 
  {
    "author": "郭应祥", 
    "content": "爱日迎长月向圆。\n当年飞堕蕊珠仙。\n相门赫奕人争羡，阃则柔嘉世所贤。\n罗纸贵，彩衣鲜。\n鼎来盛事乐无边。\n妇姑夫妇孙和子，同住人间五百年。", 
    "rhythmic": "鹧鸪天"
  }, 
  {
    "author": "郭应祥", 
    "content": "谁道他乡异故乡。\n泉江风物似湄湘。\n钗头缀糁萸偏紫，杯面浮金菊倍黄。\n今共古，几重阳。\n休将往事更平章。\n舞衫歌扇姑随分，又得掀髯笑一场。", 
    "rhythmic": "鹧鸪天"
  }, 
  {
    "author": "郭应祥", 
    "content": "风雨潇潇旧满城。\n今年九日十分晴。\n且同北海邀佳客，共向东篱看落英。\n罗绮队，管弦声。\n银山高处好同登。\n催租岂解妨诗兴，自是潘郎名未成。", 
    "rhythmic": "鹧鸪天"
  }, 
  {
    "author": "郭应祥", 
    "content": "鸾诰双双妇与姑。\n家尊荣宦到中都。\n暂时花县飞凫，新看芝庭捧鹤书。\n梅欲放，柳将舒。\n诞辰先占一阳初。\n清心堂下围红处，剩有长生酒满壶。", 
    "rhythmic": "鹧鸪天"
  }, 
  {
    "author": "郭应祥", 
    "content": "垂领纷纷已二毛。\n可堪州县尚徒劳。\n催科自笑阳城拙，勇退应惭靖节高。\n来祝寿，笑儿曹。\n说椿说柏说蟠桃。\n世间底事非前定，妙理还须问浊醪。", 
    "rhythmic": "鹧鸪天"
  }, 
  {
    "author": "郭应祥", 
    "content": "休道泉江寂寞滨。\n喧喧歌吹遍城。\n莫辞邀赏连三日，且庆开禧第一春。\n呼小队，领嘉宾。\n王园佳处踏芳尘。\n星球不用随归骑，自有山头月逐人。", 
    "rhythmic": "鹧鸪天"
  }, 
  {
    "author": "郭应祥", 
    "content": "人道今年秋较迟。\n木樨全未放些儿。\n不因诞节开千岁，争得今辰把一枝。\n呼宝鼎，伴渠伊。\n堂萱喜色正融怡。\n儿前妇後孙曾从，岁岁称觞无尽期。", 
    "rhythmic": "鹧鸪天"
  }, 
  {
    "author": "郭应祥", 
    "content": "万里澄空没点云。\n素娥依旧驾冰轮。\n自缘人意看承别，未必清辉减一分。\n倾白堕，拥红裙。\n不知谁主复谁宾。\n更筹易促愁分袂，又作东西南北人。", 
    "rhythmic": "鹧鸪天"
  }, 
  {
    "author": "郭应祥", 
    "content": "怪得欢声满十龙。\n诞辰和气敌严冬。\n安书莲幕欣频到，庆事花城喜屡逢。\n琼液泛，宝熏浓。\n华堂交口祝椿松。\n阿姑同健夫偕老，会有重重锦诰封。", 
    "rhythmic": "鹧鸪天"
  }, 
  {
    "author": "郭应祥", 
    "content": "动地欢声遍十龙。\n元宵真赏与民同。\n春归莲焰参差里，人在蓬壶快乐中。\n乘皓月，逐和风。\n凉舆归去莫匆匆。\n班春休道无千炬，也有星球数点红。", 
    "rhythmic": "鹧鸪天"
  }, 
  {
    "author": "郭应祥", 
    "content": "前数重阳後小春。\n中间十日是生辰。\n二年稳作栖鸾客，百里谁非贺燕人。\n无一事，扰天真。\n年登八八愈精神。\n句稽宜解淹贤辙，黄发犹须上要津。", 
    "rhythmic": "鹧鸪天"
  }, 
  {
    "author": "郭应祥", 
    "content": "点检尊前主与宾。\n今宵依旧昨宵人。\n自缘笑语生和气，不为风光属小春。\n香，酒清醇。\n山肴野蔌总前陈。\n掀髯抵掌君休怪，镜里星星白发新。", 
    "rhythmic": "鹧鸪天"
  }, 
  {
    "author": "郭应祥", 
    "content": "贺了生辰却贺冬。\n今年乐事又重重。\n寿香喷处芝兰馥，寿洒斟时琥珀浓。\n偕桂隐，到花封。\n迎长介寿恰三逢。\n明年此日称觞罢，稳上肩舆九里松。", 
    "rhythmic": "鹧鸪天"
  }, 
  {
    "author": "郭应祥", 
    "content": "诞节初开七帙祥。\n今秋仍喜十分凉。\n称觞堂下孙和息，备福人间寿且康。\n从庾岭，到章江。\n两州元自接封疆。\n儿曹此去分风月，莱彩潘舆乐未央。", 
    "rhythmic": "鹧鸪天"
  }, 
  {
    "author": "郭应祥", 
    "content": "瓶里梅花香正浓。\n阶前更著锦熏笼。\n且留幡胜明朝戴，共庆桑蓬此日逢。\n眉正绿，脸常红。\n後堂无日不春风。\n明年定又强今岁，会有明珠入掌中。", 
    "rhythmic": "鹧鸪天"
  }, 
  {
    "author": "郭应祥", 
    "content": "令节标名自古闻。\n今宵银汉耿无云。\n难寻海上乘槎客，空诵河东乞巧文。\n罗异果，炷名熏。\n纫针拈线漫纷纷。\n蓬莱底事回车处，暗想当年钿合分。", 
    "rhythmic": "鹧鸪天"
  }, 
  {
    "author": "郭应祥", 
    "content": "我离浏川七载强。\n去思那有召公棠。\n方怀旧友归鸿阁，忽枉高轩戏彩堂。\n频举白，剩添香。\n剧谈不觉引杯长。\n官居也有城门禁，未到三更尽不妨。", 
    "rhythmic": "鹧鸪天"
  }, 
  {
    "author": "郭应祥", 
    "content": "古遂长沙千里遥。\n三年三处做生朝。\n试拈疏蕊铜瓶插，更把轻沈宝鼎烧。\n杯绿泛，脸红潮。\n抱孙娱膝语声娇。\n官居只似私居样，管取寒松最後雕。", 
    "rhythmic": "鹧鸪天"
  }, 
  {
    "author": "郭应祥", 
    "content": "方是闲堂寿宴开。\n今回生日胜前回。\n慈闱斑貌看看到，别驾除书鼎鼎来。\n纷彩服，滟金杯。\n缓歌慢舞不须催。\n明年此际称觞罢，醉向裴亭与定台。", 
    "rhythmic": "鹧鸪天"
  }, 
  {
    "author": "郭应祥", 
    "content": "巧节已成昨梦，今宵重倒芳尊。\n主宾和气敌春温。\n雄辩高谈衮衮。\n剩把烛花高照，频教舞袖轻翻。\n笛声幽咽鼓声喧。\n却恨更筹苦短。", 
    "rhythmic": "西江月"
  }, 
  {
    "author": "郭应祥", 
    "content": "锁棘方当拔士，挥毫正好文。\n词源三峡笔千军。\n尽出平生素蕴。\n天府伫登名姓，夜窗不负辛勤。\n直须平步上青云。\n始信文章有准。", 
    "rhythmic": "西江月"
  }, 
  {
    "author": "郭应祥", 
    "content": "十桂胜如五柳，九秋赛过三春。\n蓬蓬金粟吐奇芬。\n自有天然风韵。\n休羡一枝高折，尽教十里遥闻。\n尊前若有似花人。\n乞与些儿插鬓。", 
    "rhythmic": "西江月"
  }, 
  {
    "author": "郭应祥", 
    "content": "赏月几成喜雨，开尊仍间围棋。\n令人却忆敬斋词。\n小饮不妨文字。\n底事冰轮未放，犹教银幕低垂。\n休言动是隔年期。\n闰八看看又至。", 
    "rhythmic": "西江月"
  }, 
  {
    "author": "郭应祥", 
    "content": "此老谁描拙状，今朝持献生辰。\n一人能变作三人。\n说与儿曹未信。\n坐者行者立者，化身报身法身。\n且须辨取假和真。\n肥瘦短长休问。", 
    "rhythmic": "西江月"
  }, 
  {
    "author": "郭应祥", 
    "content": "明日恰当人日，今年远胜常年。\n瓣香卮酒寿蓝田。\n喜色津然满面。\n及戍人方竞进，悬车公独高骞。\n身闲便是地行仙。\n赢得千秋强健。", 
    "rhythmic": "西江月"
  }, 
  {
    "author": "郭应祥", 
    "content": "令节无过七夕，今年已隔三宵。\n奔驰五百里而遥。\n行止非人所料。\n月入尊楚楚，风生襟袖飘飘。\n不须抵死河桥。\n对月临风一笑。", 
    "rhythmic": "西江月"
  }, 
  {
    "author": "郭应祥", 
    "content": "妙句春云多态，丰姿秋水为神。\n慕潘应有捧心颦。\n谁是相看楚润。\n试问甜言软语，何如大醉高吟。\n杯行若怕十分深。\n人道对花不饮。", 
    "rhythmic": "西江月"
  }, 
  {
    "author": "郭应祥", 
    "content": "洗眼重看十桂，转头已过三秋。\n人生遇坎与乘流。\n何况有花有酒。\n花若与人有意，酒能为我浇愁。\n拭金蕊泛金瓯。\n比似菊英胜否。", 
    "rhythmic": "西江月"
  }, 
  {
    "author": "郭应祥", 
    "content": "碎影乱筛月地，浓香时度风檐。\n渊明有菊径开三。\n不似此花雅淡。\n兰蕙芬敷可并，芙蓉浅俗堪嫌。\n美人妆罢笑窥帘。\n插鬓些儿正欠。", 
    "rhythmic": "西江月"
  }, 
  {
    "author": "郭应祥", 
    "content": "歌扇潜回暖吹，酒兵顿解寒围。\n红莲绛蜡两交辉。\n小醉何妨大醉。\n落笔君如王勃，属辞我愧周墀。\n明年应记盍簪时。\n耿耿怀人不寐。", 
    "rhythmic": "西江月"
  }, 
  {
    "author": "郭应祥", 
    "content": "为爱脸边著晕，更怜肌里生香。\n此花端合占年芳。\n两朵那堪一样。\n自叹思归陶令，忽逢好事彭郎。\n朋来异卉与名章。\n击节何妨叹赏。", 
    "rhythmic": "西江月"
  }, 
  {
    "author": "郭应祥", 
    "content": "不但酴芍药，此花亦殿馀春。\n麝囊初破酒初醺。\n恰有这般风韵。\n斓坼真成绝倒，半开犹带轻颦。\n不知抵死笑何人。\n待与折来细问。", 
    "rhythmic": "西江月"
  }, 
  {
    "author": "郭应祥", 
    "content": "乐事无过新岁，生辰恰占元宵。\n湄湘台下有欢谣。\n令尹风流年少。\n暂借牛刀凫，宜参豹尾鸡翘。\n政成三异合归朝。\n试目天边紫诏。", 
    "rhythmic": "西江月"
  }, 
  {
    "author": "郭应祥", 
    "content": "头上银幡初卸，堂前玉重飞。\n人言七十古来稀。\n七十如今已至。\n斑白元无一点，微黄已透双眉。\n一番庆寿十年期。\n更庆十番不啻。", 
    "rhythmic": "西江月"
  }, 
  {
    "author": "郭应祥", 
    "content": "朔旦生朝同贺，寿觞社瓮齐倾。\n湄湘原是小东京。\n著个风流贰令。\n地胜岂如人胜，秋清争似官清。\n双瞳炯炯鬓青青。\n稳上华途捷径。", 
    "rhythmic": "西江月"
  }, 
  {
    "author": "郭应祥", 
    "content": "送我匆匆行色，赖君衮衮名章。\n德星今夜聚清湘。\n岂羡瀛洲方丈。\n宾醉须教主醉，更长不怕杯长。\n凤鸣端合在朝阳。\n飞诏来从天上。", 
    "rhythmic": "西江月"
  }, 
  {
    "author": "郭应祥", 
    "content": "歌舞籍中第一。\n情致人间第一。\n年纪不多儿。\n尽娇痴。\n昨夜华严阁下。\n今夜海棠洞下。\n多少别离情。\n泪盈盈。", 
    "rhythmic": "昭君怨"
  }, 
  {
    "author": "郭应祥", 
    "content": "去岁银山塔上。\n今岁金山塔上。\n屈指到泉江。\n再重阳。\n有菊不妨同戴。\n有酒不妨同醉。\n嘉客与佳宾。\n两俱新。", 
    "rhythmic": "昭君怨"
  }, 
  {
    "author": "郭应祥", 
    "content": "匆匆相遇匆匆去。\n恰似当年元未遇。\n生憎黄土岭头尘，强学章台街里絮。\n雨荒三径云迷路。", 
    "rhythmic": "玉楼春"
  }, 
  {
    "author": "郭应祥", 
    "content": "贤僚益友俱亲密。\n真个三年如一日。\n清尊倒处笑喧哗，彩笔吟馀才俊逸。\n杯盘狼籍情真率。", 
    "rhythmic": "玉楼春"
  }, 
  {
    "author": "郭应祥", 
    "content": "金风淅淅，银河耿耿，七夕如今又至。\n人间唤作隔年期，但只似、屈伸指臂。\n罗花列果，拈针弄线，等是纷纷儿戏。\n巧人自少拙人多，那牛女、何曾管你。", 
    "rhythmic": "鹊桥仙"
  }, 
  {
    "author": "郭应祥", 
    "content": "金飙乍歇，冰轮欲上，万里秋空如扫。\n一年十二度团圆，甚恰限、今宵最好。\n烹麟脍凤，幕天席地，争似杯盘草草。\n明年应更胜今年，但只恐、朱颜暗老。", 
    "rhythmic": "鹊桥仙"
  }, 
  {
    "author": "郭应祥", 
    "content": "泥牛击罢，银幡卸了，又是一番春至。\n有人耳畔语低低，道宜入、新年吉利。\n堆盘红缕，浮杯绿蚁，自有及时风味。\n从今日日是东风，待拚了、偎红倚翠。", 
    "rhythmic": "鹊桥仙"
  }, 
  {
    "author": "郭应祥", 
    "content": "薄云笼月，轻飙却暑，天上人间佳节。\n银河自有鹊为桥，又那要、兰舟桂楫。\n後期可准，新欢如昨，选甚轻离易别。\n娥休要妒人呵，待更与、留连一霎。", 
    "rhythmic": "鹊桥仙"
  }, 
  {
    "author": "郭应祥", 
    "content": "六人欢笑，六姬讴唱，六博时分胜负。\n六家盘馔斗芳鲜，恰两月、六番相聚。\n特排整整，华筵楚楚，终是不如草具。\n赏心乐事四时同，又管甚、落花飞絮。", 
    "rhythmic": "鹊桥仙"
  }, 
  {
    "author": "郭应祥", 
    "content": "六丁文焰，六韬武略，那更六经心醉。\n六人相对座生风，继六逸、当年旧事。\n六州清唱，六么妙舞，执乐仍呼六妓。\n大家且饮六分觥，看宾主、迭居六位。", 
    "rhythmic": "鹊桥仙"
  }, 
  {
    "author": "郭应祥", 
    "content": "杯盘草草，园亭小小，不用罗帷锦幄。\n酴本是殿馀春，更风雨、无端趱却。\n有词可和，有棋可赌，杂以诙谐戏谑。\n闲时日日可遨嬉，又选甚，花开花落。", 
    "rhythmic": "鹊桥仙"
  }, 
  {
    "author": "郭应祥", 
    "content": "去年七夕，今年五日，两见浴儿高会。\n乃翁种德已多年，看衮衮、公侯未艾。\n封胡羯末，综维缜绛，堪羡金鱼垂袋。\n丹砂白蜜不须涂，把续命、彩丝与带。", 
    "rhythmic": "鹊桥仙"
  }, 
  {
    "author": "郭应祥", 
    "content": "两情相向，一年厮睚，等得佳期又到。\n休言夜半悄无人，那喜鹊、也须知道。\n来今往古，吟诗度曲，总漫萦牵怀抱。\n不如乞取巧些些，待见了、分明祷告。", 
    "rhythmic": "鹊桥仙"
  }, 
  {
    "author": "郭应祥", 
    "content": "立春除夕，并为一日，此事今年创见。\n席间三世共团栾，随分有、笙歌满院。\n一名喜雪，二名饯岁，三则是名春宴。\n从教一岁大家添，但只要、明年强健。", 
    "rhythmic": "鹊桥仙"
  }, 
  {
    "author": "郭应祥", 
    "content": "今年七夕，新秋三日，已觉凉生院宇。\n吾乡风物胜他乡，那更著、莱衣起舞。\n泛槎经岁，分钗半夜，往事流传千古。\n独怜词客与诗人，费多少、闲言泼语。", 
    "rhythmic": "鹊桥仙"
  }, 
  {
    "author": "郭应祥", 
    "content": "仙子凌波袜有尘。\n翰林藻笔如神。\n此花此曲两无伦。\n不与妆台簪宝髻，却来书阁伴幽人。\n恨无佳客只空尊。", 
    "rhythmic": "浣溪沙"
  }, 
  {
    "author": "郭应祥", 
    "content": "屈指中秋一日期。\n雨馀云薄月来迟。\n冰轮犹自欠些儿。\n世事孰非颠倒相，客居东位主人西。\n觞行莫惜醉如泥。", 
    "rhythmic": "浣溪沙"
  }, 
  {
    "author": "郭应祥", 
    "content": "树底全无一点红。\n今年春事又成空。\n不须追恨雨和风。\n欲去未来多恶况，独眠无寐少欢。\n一声啼五更钟。", 
    "rhythmic": "浣溪沙"
  }, 
  {
    "author": "郭应祥", 
    "content": "尊俎之间著二陈。\n津津眉宇笑生春。\n清歌妙舞两无伦。\n叔隗轻盈饶态度，小乔妩媚足精神。\n风流总属一家人。", 
    "rhythmic": "浣溪沙"
  }, 
  {
    "author": "郭应祥", 
    "content": "今日十分晴，好个重阳天气。\n又向银山高处，为黄花一醉。\n泉江风物饱相谙，瞥眼过三岁。\n但得明年强健，任举杯何地。", 
    "rhythmic": "好事近"
  }, 
  {
    "author": "郭应祥", 
    "content": "今岁度元宵，随分点些灯火。\n不比旧家繁盛，有红莲千朵。\n客来草草办杯盘，杂蔬果。\n休羡暗尘随马，与银花铁锁。", 
    "rhythmic": "好事近"
  }, 
  {
    "author": "郭应祥", 
    "content": "今岁庆生朝，迟似迎长十日。\n试向彩衣堂下，听欢声洋溢。\n小孙能笑长能歌，已自堪娱膝。\n管取婆犹未老，见满床堆笏。", 
    "rhythmic": "好事近"
  }, 
  {
    "author": "郭应祥", 
    "content": "节物匆匆，又还见、浓春入眼。\n那更是、晓风初扇，宿云都卷。\n蝶舞已便花蕊乱，燕归仍惬香泥暖。\n又何须、女手学春工，并刀翦。\n欢乐事，郊遍。\n游赏处，轮蹄远。\n听谁家弦管，日开华宴。\n有客毫多丽句，惭予拆袜无长线。\n问新来、诗酒顿然疏，怎消遣。", 
    "rhythmic": "满江红"
  }, 
  {
    "author": "郭应祥", 
    "content": "五十头颅，早已觉、飞腾景暮。\n愁眼看、蜂黄蝶粉，草烟花露。\n莫做阳台云雨梦，休怀渭北春天树。\n怅城、多少踏青人，红尘路。\n怀古恨，凭书诉。\n倾国貌，障羞妒。\n记山阴陈迹，群贤星聚。\n对景裁诗真漫与，看花不饮成虚负。\n问落红、千点总随流，归何处。", 
    "rhythmic": "满江红"
  }, 
  {
    "author": "郭应祥", 
    "content": "七帙华年，这强健、人谁得似。\n还又见、设弧令旦，秋风生桂。\n教子已成森砌玉，弄孙仍得追风骥。\n更後堂、深处著婵娟，笙歌沸。\n香篆，杯浮蚁。\n欢意洽，酡颜醉。\n有静中日月，闲中天地。\n不必亲扶灵寿杖，何须远挹浮丘袂。\n看蟠桃、著子又开花，三千岁。", 
    "rhythmic": "满江红"
  }, 
  {
    "author": "郭应祥", 
    "content": "琼苞玉屑，问天公、底事乱抛轻坠。\n城郭山川都一样，那得个般清气。\n谢女才情，如何只道，柳絮因风起。\n比梅差可，但无绿萼红蕊。\n坐上十客雄豪，颓然一老，草具相邀至。\n驱尽寒威凭酒力，买笑千金须费。\n谁办佳词，洛阳年少，笔下生新意。\n待添几盏，共君今夕同醉。", 
    "rhythmic": "念奴娇"
  }, 
  {
    "author": "郭应祥", 
    "content": "二年浏水司征榷。\n小却平戎略。\n征衫指日去朝京。\n恰恰一江新渌、可扬。\n诗工画妙俱臻极。\n到处留真迹。\n一尊莫惜暂停桡。\n不待离歌唱彻、已魂销。", 
    "rhythmic": "虞美人"
  }, 
  {
    "author": "郭应祥", 
    "content": "梅桃末利东篱菊。\n著个瓶儿簇。\n寻常四物不同时。\n恰似西施二赵、太真妃。\n从来李郭多投分。\n伯仲俱清俊。\n苍颜独我已成翁。\n尚许掀髯一笑、对西风。", 
    "rhythmic": "虞美人"
  }, 
  {
    "author": "郭应祥", 
    "content": "周郎素蕴平戎略。\n聊此司征榷。\n他人两载已辞难。\n君独三年、只作一朝看。\n紫萸黄菊重阳後。\n木落秋容瘦。\n休斟别酒惨离裾。\n戚畹如今、个个有新除。", 
    "rhythmic": "虞美人"
  }, 
  {
    "author": "郭应祥", 
    "content": "天公有意留君住。\n故作纤纤雨。\n闭门觅句自持觞。\n并舍官梅、时有过来香。\n沈郎诗骨元来瘦。\n更挹湘江秀。\n不须骂雨与嘲风。\n收拾个般、都入锦囊中。", 
    "rhythmic": "虞美人"
  }, 
  {
    "author": "郭应祥", 
    "content": "琼楼玉宇。\n分明不受人间暑。\n寻常岂是无三五。\n惟有今宵，皓彩皆同普。\n素娥阅尽今和古。\n何妨小驻听吾语。", 
    "rhythmic": "醉落魄・一斛珠"
  }, 
  {
    "author": "郭应祥", 
    "content": "中秋过了还逢社，寿我亲闱。\n百里熙熙。\n尽道平反赖母慈。\n浏川水阔吾山峻，福禄如斯。\n禄鬓青眉。\n子又生孙孙又儿。", 
    "rhythmic": "采桑子"
  }, 
  {
    "author": "郭应祥", 
    "content": "饯筵绿绕红围处，只这孩儿。\n两泪垂垂。\n不忍叫人遽别离。\n别离不作多时计，千日为期。\n却恐归时。\n人道寻春已较迟。", 
    "rhythmic": "采桑子"
  }, 
  {
    "author": "郭应祥", 
    "content": "海棠零落花繁。\n春意已将阑。\n予告恰当寒食，邀宾同赏芳园。", 
    "rhythmic": "朝中措"
  }, 
  {
    "author": "郭应祥", 
    "content": "春事到清明，过了三之二。\n李夭桃委路尘，太半成泥滓。\n只有海棠花，恰似杨妃醉。\n折向铜壶把烛看，且莫教渠睡。", 
    "rhythmic": "卜算子"
  }, 
  {
    "author": "郭应祥", 
    "content": "谁把洛阳花，翦送河阳县。\n魏紫姚黄此地无，随分红深浅。\n小插向铜瓶，一段真堪羡。\n十二人簪十二枝，面面交相看。", 
    "rhythmic": "卜算子"
  }, 
  {
    "author": "郭应祥", 
    "content": "仲春是七。\n门左垂弧当此日。\n点检春光。\n百草千葩已斗芳。\n折花持酒。\n彩袖殷勤来祝寿。\n明岁而今。\n稳向南宫待捷音。", 
    "rhythmic": "减字木兰花"
  }, 
  {
    "author": "郭应祥", 
    "content": "偶然相聚。\n最是人间堪乐处。\n散步寻春。\n来作琴堂不速宾。\n缓歌一曲。\n野鹜纷纷都退缩。\n不用多杯。\n准拟花时日日来。", 
    "rhythmic": "减字木兰花"
  }, 
  {
    "author": "郭应祥", 
    "content": "栖鸾高士。\n文采风流谁得似。\n年德虽高。\n对酒当歌气尚豪。\n明眸皓齿。\n一朵红莲初出水。\n膝上安排。\n爱惜须教不离怀。", 
    "rhythmic": "减字木兰花"
  }, 
  {
    "author": "郭应祥", 
    "content": "遇如不遇。\n最是暂来还复去。\n归到乡关。\n欲再来时却恐难。\n丁宁去後。\n倩雁传书须访旧。\n万斛羁愁。\n逐水那容许大舟。", 
    "rhythmic": "减字木兰花"
  }, 
  {
    "author": "郭应祥", 
    "content": "春事匆匆。\n花慵柳困，雨横风狂。\n寄语诗人，须烧银烛，与照红妆。\n休言桃李河阳。\n但过眼、难寻色香。\n只有今宵，更无明日，且缓飞觞。", 
    "rhythmic": "柳梢青"
  }, 
  {
    "author": "郭应祥", 
    "content": "遁斋居士。\n今年今日，又添一岁。\n鬓雪心灰，十分老懒，十分憔悴。\n休言富贵长年，那个是、生涯活计。\n茗饮一瓯，纹楸一局，沈烟一穗。", 
    "rhythmic": "柳梢青"
  }, 
  {
    "author": "郭应祥", 
    "content": "薄晚才晴。\n相邀移席，待月中庭。\n环坐斯须，屋山高处，忽吐微明。\n云收雨止风停。\n人世有、琼楼玉京。\n一任星移，从教斗转，且缓飞觥。", 
    "rhythmic": "柳梢青"
  }, 
  {
    "author": "郭应祥", 
    "content": "合浦名邦。\n风流太守，紫绶金章。\n暂驻旌麾，来临祖席，一片潇湘。\n且须缓举离觞。\n细看取、眉间点黄。\n未到还珠，已闻赐玺，归近清光。", 
    "rhythmic": "柳梢青"
  }, 
  {
    "author": "郭应祥", 
    "content": "两令邀宾。\n城南佳处，饯腊迎春。\n步入梅林，纷然缟袂，间似红英。\n遥岑寸碧增明。\n更酬唱、无惭昔人。\n一笑相欢，且斟佳醑，休羡莼羹。", 
    "rhythmic": "柳梢青"
  }, 
  {
    "author": "郭应祥", 
    "content": "尊前主与宾，欠一还成九。\n休唱木犀词，预饮黄花酒。\n开怀今夕同，分手明朝又。\n不管岁年催，且把馨香嗅。", 
    "rhythmic": "生查子"
  }, 
  {
    "author": "郭应祥", 
    "content": "银烛印红衫，薄暮新梳洗。\n一笑奉宾欢，未解东君意。\n回廊月转初，忆趁良宵会。\n喜事在明年，剧饮拼先醉。", 
    "rhythmic": "生查子"
  }, 
  {
    "author": "郭应祥", 
    "content": "九十韶光，闲忙晴雨常相半。\n赏春有愿。\n乘兴宁论晚。\n纵饮筠溪，日午花阴转。\n杯行缓。\n量悭嫌浅。\n须索斟教满。", 
    "rhythmic": "点绛唇"
  }, 
  {
    "author": "郭应祥", 
    "content": "小队郊，耄倪争看铜章史。\n来宣德意。\n劝相遵彝制。\n夜雨连明，百谷应滋遂。\n真奇事。\n开禧元二。\n总是丰登岁。", 
    "rhythmic": "点绛唇"
  }, 
  {
    "author": "郭应祥", 
    "content": "五马归来，後车载得如花女。\n缓歌金缕。\n新样京华舞。\n主悦宾欢，一醉祛袢暑。\n停箫鼓。\n且须听取。\n三朵花能语。", 
    "rhythmic": "点绛唇"
  }, 
  {
    "author": "郭应祥", 
    "content": "甲第初成，持杯酌酒来相庆。\n棣华辉映。\n相对开三径。\n小巧规模，百事都相称。\n年方盛。\n从容啸咏。\n不碍青云兴。", 
    "rhythmic": "点绛唇"
  }, 
  {
    "author": "郭应祥", 
    "content": "开尊拟对菊花黄。\n舞伊凉。\n掺渔阳。\n更有风流，妓女胜徐娘。\n只道难逢开口笑，争驰逐，利名场。\n玉山蓝水两茫茫。\n采幽香。\n泛清觞。", 
    "rhythmic": "江城子"
  }, 
  {
    "author": "郭应祥", 
    "content": "忆我归舟初系岸，君家盛事先知。\n後房深处第三姬。\n熊罴符吉兆，鹫产佳儿。\n衮衮庆源真未艾，谢兰还茁新枝。\n娇婴想见白和眉。\n他年贤子弟，今日小机宜。", 
    "rhythmic": "临江仙"
  }, 
  {
    "author": "郭应祥", 
    "content": "老子开年年五十，依前恁地痴顽。\n昨非今是有无间。\n惟惭新赤绂，不称旧苍颜。\n休羡长年并极富，休贪宝带腰环。\n人生难得是清闲。\n急须抛县印，归去隐家山。", 
    "rhythmic": "临江仙"
  }, 
  {
    "author": "郭应祥", 
    "content": "琉璃十碗。\n兽炭红炉暖。\n花下两枝银烛，和气洽、欢声满。\n从他吹急管。", 
    "rhythmic": "霜天晓角"
  }, 
  {
    "author": "郭应祥", 
    "content": "鹗离风尘，燕辞门户。\n翩然举翮轻飞去。\n当初自恨探春迟，而今岂解留春住。\n花不重开，萍难再聚。\n垂杨只管牵离绪。\n直饶云雨梦阳台。\n梦回依旧无寻处。", 
    "rhythmic": "踏莎行"
  }, 
  {
    "author": "郭应祥", 
    "content": "骤暖忽寒，送春迎夏。\n金沙过了酴谢。\n漏声款款日偏长，奇峰历历云如画。\n幸有杯觞，堪同保社。\n棋如飞雹睛空下。\n六人酬唱已成编，他年遂水留佳话。", 
    "rhythmic": "踏莎行"
  }, 
  {
    "author": "郭应祥", 
    "content": "露湿冠巾，风生襟袖。\n月华耿耿明好昼。\n主人情意十分浓，阮咸横膝清音奏。\n渐永更筹，新凉气候。\n穿针乞巧看看又。\n却怜相聚日无多，偷闲且可陪觞豆。", 
    "rhythmic": "踏莎行"
  }, 
  {
    "author": "郭应祥", 
    "content": "明月清风，绿尊红袖。\n厌厌夜饮胜如昼。\n虽然文字有馀欢，也须闲把笙歌奏。\n十雨如期，三秋届候。\n去年丰稔今年又。\n东阡西陌稼如云，笑他齐量区兼豆。", 
    "rhythmic": "踏莎行"
  }, 
  {
    "author": "郭应祥", 
    "content": "一撮精神，百般体态。\n兰心蕙性谁能赛。\n霎时不见早思量，许多日子如何捱。\n我已安排，你须宁耐。\n看看重了鸳鸯债。\n此生永愿不分飞，傍人一任胡怪。", 
    "rhythmic": "踏莎行"
  }, 
  {
    "author": "郭应祥", 
    "content": "自昔中元，多生上相。\n麒麟今又来天上。\n云衢虽未掇勋名，月评先已腾声望。\n宝鼎浓熏，金翘绝唱。\n真珠百斛倾家酿。\n斯辰聊用祝龟龄，他年端合扶鸠杖。", 
    "rhythmic": "踏莎行"
  }, 
  {
    "author": "郭应祥", 
    "content": "春已经旬，历方换岁。\n六花依旧来呈瑞。\n细思残腊与新年，一般清绝元非二。\n宿麦连云，遗蝗入地。\n坡仙有句谁能继。\n元宵此去日无多，会看霁色生和气。", 
    "rhythmic": "踏莎行"
  }, 
  {
    "author": "郭应祥", 
    "content": "生世逢端午，齐头五十番。\n一番须作一般看。\n又听竞船萧鼓、沸江干。\n不用丝缠臂，休将艾插门。\n及时蒲黍漫登盘。\n只恐岁华催促、鬓毛斑。", 
    "rhythmic": "南歌子"
  }, 
  {
    "author": "郭应祥", 
    "content": "心下悬悬地，侬家好好儿。\n相怜相惜许多时。\n岂料一朝轻拆、便轻离。\n要见无由见，教归不肯归。\n数珠懒把镜慵窥。\n只有新添鬓雪、减腰围。", 
    "rhythmic": "南歌子"
  }, 
  {
    "author": "郭应祥", 
    "content": "春事日相催，红尽浅桃深杏。\n可惜窥园无暇，任绿苔封径。\n凭谁说与雨和风，休要太狂横。\n等待禁烟予告，要选幽寻胜。", 
    "rhythmic": "好事近"
  }, 
  {
    "author": "郭应祥", 
    "content": "午夜一声雷，急雨如飞雹。\n枝上残红半点无，密叶都成幄。\n苦恨薄书尘，刚把闲身缚。\n却意湄湘春暮时，处处堪行乐。", 
    "rhythmic": "卜算子"
  }, 
  {
    "author": "郭应祥", 
    "content": "城上著裴亭，亭下临湘水。\n泼黛揉蓝画不成，暝色仍含紫。\n忙里不知春，却问今馀几。\n相与偷将半日闲，共把尘襟洗。", 
    "rhythmic": "卜算子"
  }, 
  {
    "author": "郭应祥", 
    "content": "月蟠根，天雨粟。\n宜贮阿娇金屋。\n心欲醉，眼偏明。\n无穷佳思生。\n焰银红，纷宝。\n倒著接花下。\n人已散，梦初回。\n渴心犹望梅。", 
    "rhythmic": "更漏子"
  }, 
  {
    "author": "郭应祥", 
    "content": "香篆袅。\n瓶里梅英犹小。\n鸳瓦霜华睛欲晓。\n今年生日好。\n鬓绿颜朱不老。\n女嫁儿婚将了。\n四世团栾同一笑。\n人间如此少。", 
    "rhythmic": "谒金门"
  }, 
  {
    "author": "郭应祥", 
    "content": "屈指新年五十三。\n未嫌垂领雪毵毵。\n设弧届旦人交贺，题座无功我自惭。\n荣莫羡，富休贪。\n寿龄也不慕彭聃。\n只思了却痴儿事，一榻香凝晓梦酣。", 
    "rhythmic": "鹧鸪天"
  }, 
  {
    "author": "郭应祥", 
    "content": "三月一。\n题舆恰届垂弧日。\n垂弧日。\n武安门外，欢声扬溢。\n双瞳炯炯头如漆。\n天公付与长生质。", 
    "rhythmic": "秦楼月・忆秦娥"
  }, 
  {
    "author": "郭应祥", 
    "content": "绿烛间红花，绝艳交相照。\n不分花时雨又风，折取供吟笑。\n拟把插乌巾，却恨非年少。\n点笔舒笺领略渠，座客词俱妙。", 
    "rhythmic": "卜算子"
  }, 
  {
    "author": "郭应祥", 
    "content": "姑射仙人肌雪莹，笑他红紫纷纷。\n从教藏白後庭深。\n虬枝才破蕾，鼻观已遥闻。\n花正繁时春又暮，年华荏苒催人。\n惜花心事与谁论。\n长哦清绝句，目断古南云。", 
    "rhythmic": "临江仙"
  }, 
  {
    "author": "李壁", 
    "content": "只记梅花破腊前。\n恼人春色又薰然。\n山头井似陆公泉。\n上客长谣追楚些，娇娃短舞看胡旋。\n崇桃积李自年年。", 
    "rhythmic": "浣溪沙"
  }, 
  {
    "author": "李壁", 
    "content": "东风歌吹发重。\n飞旆入山新。\n小雨不妨酥润，江头一并霜晴。", 
    "rhythmic": "朝中措"
  }, 
  {
    "author": "李壁", 
    "content": "燕雀风轻二月天。\n一枝何处是家园。\n有花不惜是谁怜。\n生嫌怕，不为老人妍。\n眉黛拥连娟。\n高情时载酒、雁湖边。", 
    "rhythmic": "小重山"
  }, 
  {
    "author": "李壁", 
    "content": "帘卷东风，□林外、鸟啼姑恶。\n政迤逦、花梢红绽，柳梢黄著。\n散策丘园容懒□，折冲樽俎须雄略。\n但有书盈屋酒盈缸，还堪乐。\n嗟每被，浮云缚。\n黄梁梦，新来觉。\n悄祗愁湖海，故交辽邈。\n一纸素书来问我，数峰苍玉何如昨。\n更几时、夜雨落檐花，同春酌。", 
    "rhythmic": "满江红"
  }, 
  {
    "author": "李壁", 
    "content": "紫绶新符竹，叶老兄弟。\n西风吹棹过湖亭。\n杨柳夫渠相伴、也多情。\n况是瀛洲侣，来同酒盏倾。\n白沤浑不避双旌。\n一种风流人似、玉壶清。", 
    "rhythmic": "南歌子"
  }, 
  {
    "author": "李壁", 
    "content": "莫惜一樽留，共醉锦屏山色。\n多少飞花悠扬，送征轮南陌。\n曲湖归去未多时，还捧诏黄湿。\n生怕别来凄断，看满园行迹。", 
    "rhythmic": "好事近"
  }, 
  {
    "author": "李壁", 
    "content": "露荷香泛小池台。\n水云堆。\n好风催。\n宝扇胡床，无事且徘徊。\n帘外海榴裙一色，判共酹、两三杯。\n此怀能得几番开。\n玉山颓。\n不须推。", 
    "rhythmic": "江神子・江城子"
  }
]
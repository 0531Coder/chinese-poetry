[
  {
    "author": "李壁", 
    "content": "苏台一别费三年。\n锦书凭雁传。\n风姿重见阆江边。\n玉壶秋井泉。\n翻短舞，趁么弦。\n篆香同夕烟。\n多情莫惜为留连。\n落花中酒天。", 
    "rhythmic": "阮郎归"
  }, 
  {
    "author": "李壁", 
    "content": "岸柳阴阴跃锦鳞。\n并湖莲子恰尝新。\n谁教故岁应官去，会老堂中少个人。\n归未久，意弥新。\n吹香不断酒倾银。\n行藏判已天公付，且斗而今见在身。", 
    "rhythmic": "鹧鸪天"
  }, 
  {
    "author": "李壁", 
    "content": "又送鹏程轩翥，几看驹隙推移。\n多端时事只天知。\n不饮沈忧如醉。\n白首已甘蓬艾，苍生正倚丞疑。\n楚台风转一帆吹。\n朝列问君来未。", 
    "rhythmic": "西江月"
  }, 
  {
    "author": "韩", 
    "content": "难老一杯春酒美，主人玉监清秋。\n九华山下共追游。\n朝来多爽气，都向笔端收。\n台阁功名归去好，便应衮衮公侯。\n未妨含笑看吴钩。\n当年佳梦日，和气瑞光浮。", 
    "rhythmic": "临江仙"
  }, 
  {
    "author": "韩", 
    "content": "五老峰前，九江上、曾生仙客。\n相邂逅、贵池亭下，定交金石。\n我辈风流宜啸咏，官曹尘冗从煎逼。\n且簿书、丛里举清觞，偷闲日。\n同一笑，当今夕。\n梅正好，香浮白。\n便相忘尔汝，醉巾沾湿。\n已向琼楼夸意态，似闻金殿传消息。\n想君今、归去际风云，应相忆。", 
    "rhythmic": "满江红"
  }, 
  {
    "author": "韩", 
    "content": "云淡秋空。\n一江流水，烟雨。\n岸转溪回，野平山远，几点征鸿。\n行人独倚孤篷。\n算此景、如图画中。\n莫问功名，且寻诗酒，一棹西风。", 
    "rhythmic": "柳梢青"
  }, 
  {
    "author": "韩", 
    "content": "问西湖好处，楼上薰风，有谁称寿。\n十里荷香，对槐阴清昼。\n细浪揉蓝，远山凝黛，更管弦初奏。\n醉舞嗟嗟，欢声沸沸，生申时候。\n膝下婆娑，老莱儿戏，帝所辉光，使衣呈绣。\n眷倚方隆，赐金章华绶。", 
    "rhythmic": "醉蓬莱"
  }, 
  {
    "author": "韩", 
    "content": "明月到花影，把酒对香红。\n此情飘洒，但觉清景满帘栊。\n人被好花相恼，花亦知人幽韵，佳处本同风。\n挥手谢尘网，举袂步蟾宫。\n秋已半，幽涧侧，乱山中。\n故人过我，终夕乘兴可千锺。\n赖有曲江才子，坐上平章花月，不管老英雄。\n心事将何寄，醉语又匆匆。", 
    "rhythmic": "水调歌头"
  }, 
  {
    "author": "韩", 
    "content": "万事佯休去。\n漫栖迟、灵山起雾，玉溪流渚。\n击楫凄凉千古意，怅怏衣冠南渡。\n泪暗洒、神州沈处。\n多少胸中经济略，气□□、郁郁愁金鼓。\n空自笑，听鸡舞。\n天关九虎寻无路。\n叹都把、生民膏血，尚交胡虏。\n吴蜀江山无自好，形势何能尽语。\n但目尽、东南风土。\n赤壁楼船应似旧，问子瑜、公瑾今安否。\n割舍了，对君举。", 
    "rhythmic": "贺新郎"
  }, 
  {
    "author": "韩", 
    "content": "病起情怀恶。\n小帘栊、杨花坠絮，木阴成幄。\n试问春光今几许，都把年华忘却。\n更多少、从前盟约。\n拟待莺边寻好语，恍残红、零乱风回薄。\n思住事，信如昨。\n清明寒食须行乐。\n算人生、何时富贵，自徒萧索。\n试著春衫从酒伴，乱插繁英嫩萼。\n信莫被、功名担阁。\n随分溪山供笑傲，这一身、闲处谁能缚。\n琴剑外，尽杯酌。", 
    "rhythmic": "贺新郎"
  }, 
  {
    "author": "韩", 
    "content": "鸣琴单父。\n凫宜飞去。\n不比河阳花满树。\n此意直高千古。\n清秋诞日相逢。\n乃同涧上村侬。\n笑指壶山为寿，仁心静处加功。", 
    "rhythmic": "清平乐"
  }, 
  {
    "author": "韩", 
    "content": "从来江左夷吾，大名迥诸出公右。\n金堂玉室，瑶林琼树，龙麟蟠走。\n志在神皋，气雄云梦，十吞八九。\n问三槐盛事，当年初度，人应羡、青毡旧。\n说与文章太守。\n庆千秋、好为亲寿。\n冰桃雪藕，霞裾月佩，莺鸾歌奏。\n雨熟西畴，星躔南极，宝香凝昼。\n趁新凉，便约乘云绕日，饮天浆酒。", 
    "rhythmic": "水龙吟"
  }, 
  {
    "author": "韩", 
    "content": "萧然在涧。\n景色秋来冠。\n几缕明霞红未断。\n矫首时时遐观。\n回思五马清游。\n分明前辈风流。\n留作山间佳话，更谁愁上眉头。", 
    "rhythmic": "清平乐"
  }, 
  {
    "author": "韩", 
    "content": "雨意生凉，云容催暮。\n画楼人倚阑干处。\n柳边新月已微明，银潢隐隐疏星渡。\n今古佳期，漫传牛女。\n一杯试与寻新句。\n幽怀冷眼是青山，旧欢往恨浑无据。", 
    "rhythmic": "踏莎行"
  }, 
  {
    "author": "韩", 
    "content": "常思高致。\n又见凉风起。\n欢喜年时为寿意。\n快写山歌重寄。\n愿公好德康宁。\n青云收取功名。\n莫道而今官小，吾儒正要仁民。", 
    "rhythmic": "清平乐"
  }, 
  {
    "author": "韩", 
    "content": "雨洗元宵。\n楼台烟锁，隐隐笙箫。\n且插梅花，自烧银烛，沈水香飘。\n软红尘里星桥。\n想霁色、皇都绛霄。\n屏掩潇湘，醉和衣倒，春梦迢迢。", 
    "rhythmic": "柳梢青"
  }, 
  {
    "author": "韩", 
    "content": "雪云收尽晴风软。\n小山春浪晴波远。\n梅片已飞香。\n海棠红试妆。\n人言诗易与。\n酒盏谁分付。\n不是没心情。\n夕阳啼鸟声。", 
    "rhythmic": "菩萨蛮"
  }, 
  {
    "author": "韩", 
    "content": "说著相思梦亦愁。\n芳草斜阳，春满秦楼。\n楼前新绿水西流。\n一曲阳关，分付眉头。\n多少风流事已休。\n纷薄香浓，怕见绸缪。\n淡云笼月小庭幽。\n明日山长，清恨悠悠。", 
    "rhythmic": "一翦梅"
  }, 
  {
    "author": "韩", 
    "content": "晚秋烟渚。\n更舟倚、萧萧雨。\n水痕清汜，迤逦渐整，云帆西去。\n三叠阳关，留下别离情绪。\n溪南一坞。\n对风月、谁为主。", 
    "rhythmic": "海月谣"
  }, 
  {
    "author": "韩", 
    "content": "春色入芳梢，点缀万枝红玉。\n莫道怕愁贪睡，倚新妆如束。\n纷纷桃李太妖娆，相对夜阑烛。\n记取疏花横处，有暗香飘馥。", 
    "rhythmic": "好事近"
  }, 
  {
    "author": "韩", 
    "content": "平生常为梅花醉。\n数枝滴滴香沾袂。\n雪後月华明*胆瓶无限清。\n夜深灯影瘦。\n饮尽杯中酒。\n明日景尤新。\n人间都是春。", 
    "rhythmic": "菩萨蛮"
  }, 
  {
    "author": "韩", 
    "content": "春色著人多少，溪头桃杏舒红。\n杖藜相与过桥东。\n往事旧欢如梦。\n花底醉眠芳草，柳边嘶入骄骢。\n如今憔悴坐诗穷。\n莫问醯鸡舞瓮。", 
    "rhythmic": "西江月"
  }, 
  {
    "author": "韩", 
    "content": "一曲青山映小池。\n林疏人静月明时。\n相逢杯酒也相宜。\n醉眼不知春事少，欢情犹得漏声迟。\n神仙何处梦魂飞。", 
    "rhythmic": "浣溪沙"
  }, 
  {
    "author": "韩", 
    "content": "宝鸭香消酒未醒。\n锦衾春暖梦初惊。\n鬓云撩乱玉钗横。\n半怯夜寒褰绣幌，尚馀娇困剔银灯。\n粉痕微褪脸霞生。", 
    "rhythmic": "浣溪沙"
  }, 
  {
    "author": "韩", 
    "content": "风暖晨光寂寂，月明夜气沈沈。\n山间林下步轻阴。\n花柳飞绵布锦。\n酒病向谁能遣，春愁惟我难禁。\n尊前一曲断肠声。\n梦破晓窗枕。", 
    "rhythmic": "西江月"
  }, 
  {
    "author": "韩", 
    "content": "池塘春草燕飞飞。\n人醉牡丹时。\n多少姚黄魏紫，搦成腻粉燕支。", 
    "rhythmic": "朝中措"
  }, 
  {
    "author": "韩", 
    "content": "今古钓台下，行客系扁舟。\n扁舟何似，云山千叠亦东游。\n我欲停桡一醉，与写平生幽愤，横管更清讴。\n小上客星阁，短鬓独搔头。\n风乍起，烟未敛，雨初收。\n一年花事，数声欲春休。\n吊古怀贤情味，只有浮名如故，谁复识羊裘。\n赖得玄英隐，相望此溪流。", 
    "rhythmic": "水调歌头"
  }, 
  {
    "author": "韩", 
    "content": "梅蕊小春天气，橘林良月风光。\n五云边近九霞觞。\n美景初无尽藏。\n老矣相逢湖海，年来游遍潇湘。\n诗情满眼兴何长。\n赢得烟霄直上。", 
    "rhythmic": "西江月"
  }, 
  {
    "author": "韩", 
    "content": "花底醉东风，好景宜同寿。\n海角天涯今几春，邂逅新丰酒。\n内集记高阳，南渡闲回首。\n但愿长年饱饭休，一笑风尘表。", 
    "rhythmic": "卜算子"
  }, 
  {
    "author": "韩", 
    "content": "小雨收晴作社寒。\n月桥花院篆香残。\n杏腮桃脸黛眉弯。\n歌拂燕梁牵客恨，醉临鸾镜怕人看。\n良宵春梦绕屏山。", 
    "rhythmic": "浣溪沙"
  }, 
  {
    "author": "韩", 
    "content": "海棠欲谢绵飞柳。\n柳丝自拂行人首。\n上巳是清明。\n新烟带粥饧。\n轻阴帘幕冷。\n闲却秋千影。\n曲水兴无涯。\n丽人花半遮。", 
    "rhythmic": "菩萨蛮"
  }, 
  {
    "author": "韩", 
    "content": "湖海相逢更日边。\n槐风莲雨寿杯前。\n琴书图画水沈烟。\n共指金銮当直，不应彭泽尚回旋。\n今年初度想超然。", 
    "rhythmic": "浣溪沙"
  }, 
  {
    "author": "韩", 
    "content": "欢浓两点笑靥儿。\n雪初消、梅欲放时。\n不信道、伤春瘦，怕人猜、犹待皱眉。", 
    "rhythmic": "恋绣衾"
  }, 
  {
    "author": "韩", 
    "content": "一曲霓裳舞未终。\n玉钗垂额鬓云松。\n梦回金殿月华东。\n燕子莺儿情脉脉，柳枝桃叶恨匆匆。\n罗襟空惹御香浓。", 
    "rhythmic": "浣溪沙"
  }, 
  {
    "author": "韩", 
    "content": "三年重到严滩路。\n叹须鬓、衣冠尘土。\n倚孤篷、闲自濯清风，见一片、飞鸿归去。\n人间何用论今古。", 
    "rhythmic": "步蟾宫"
  }, 
  {
    "author": "韩", 
    "content": "一枕暑风外，事事且随缘。\n随缘何处琴剑，闲泊此层巅。\n日绕九天楼殿，烟抹四山林薄，尘土市声前。\n老眼醉还醒，犹得到诗边。\n桥南院，双桂隐，有名言。\n江湖人物，好在收拾付书帘。\n回首吾庐无恙，寄卧僧窗何事，鸿鹄本高骞。\n水调赋明月，谁道更超然。", 
    "rhythmic": "水调歌头"
  }, 
  {
    "author": "韩", 
    "content": "雨湿西风水面烟。\n一巾华发上溪船。\n帆迎山色来还去，橹破滩痕散复圆。\n寻浊酒，试吟篇。\n避人鸥鹭更翩翩。\n五更犹作钱塘梦，睡觉方知过眼前。", 
    "rhythmic": "鹧鸪天"
  }, 
  {
    "author": "韩", 
    "content": "嘉节已吹帽，谁复见南山。\n南山佳处，台上云绕一溪环。\n犹记使君同醉，化鹤千年何在，今古自应悭。\n胜事漫陈迹，风物只高寒。\n都莫问，归酒畔，集毫端。\n等闲吟笑而已，赖有孔融尊。\n伟矣广平心致，赢得相遭淡泊，感旧唱酬闲。\n且看小斋菊，抵掌共凭阑。", 
    "rhythmic": "水调歌头"
  }, 
  {
    "author": "韩", 
    "content": "年光虚度。\n能得几多消散处。\n莫恨归迟。\n得见新词不自持。\n山中酒里。\n笑语喧哗知有弟。\n此意谁如。\n世事纷纷一任渠。", 
    "rhythmic": "减字木兰花"
  }, 
  {
    "author": "韩", 
    "content": "霜叶柳塘风，烟蕊梅溪渡。\n茅店问村醪，未许空归去。\n倚杖小徘徊，写我吟边句。\n醉眼复何之，落日孤鸿处。", 
    "rhythmic": "生查子"
  }, 
  {
    "author": "韩", 
    "content": "闻道晚春时候，暖风是处花飘。\n游人争渡水南桥。\n多少池塘春草。\n跃马谁联玉勒，钓鱼应泛兰桡。\n韶光何限不逍遥。\n输与溪鸥野鸟。", 
    "rhythmic": "西江月"
  }, 
  {
    "author": "韩", 
    "content": "春浓人静倦游嬉。\n烟雨战棠梨。\n翠径乱红无数，频啼枝上黄鹂。", 
    "rhythmic": "朝中措"
  }, 
  {
    "author": "韩", 
    "content": "云影收晴雨外明。\n碧溪春滟滟，落花平。\n莺声催我过桥行。\n人何在，诗酒淡心情。\n闲里兴还生。\n锦鳞题尺素，有谁能。", 
    "rhythmic": "小重山"
  }, 
  {
    "author": "韩", 
    "content": "脆管繁弦无觅处，小楼空掩遥山。\n柳丝直下曲阑干。\n海棠红欲褪，玉钏怯春衫。\n酒不成芳信断，社寒新燕呢喃。\n雕盘慵整宝香残。\n绮疏明薄暮，帘外雨潺潺。", 
    "rhythmic": "临江仙"
  }, 
  {
    "author": "韩", 
    "content": "五湖烟水百花洲。\n别乘最风流。\n人道紫枢家世，清时衮衮公侯。", 
    "rhythmic": "朝中措"
  }, 
  {
    "author": "韩", 
    "content": "柳娇花妒燕莺喧。\n断肠空眼穿。\n一春风雨夜厌厌。\n不闻钟鼓传。", 
    "rhythmic": "月宫春"
  }, 
  {
    "author": "韩", 
    "content": "芍药酴满院春。\n门前杨柳媚晴曛。\n重帘双燕语沈沈。\n花映绿娇初日嫩，叶栖红小晚烟昏。\n轻雷不觉送微阴。", 
    "rhythmic": "浣溪沙"
  }, 
  {
    "author": "韩", 
    "content": "烟禁荒荒雨湿云。\n近郊争出满城人。\n儿童藉草几成市，杯酒沾花不觉村。\n身又老，眼增明。\n回头一任是红尘。\n山中谁信无寒食，涧上何如且采苹。", 
    "rhythmic": "鹧鸪天"
  }, 
  {
    "author": "韩", 
    "content": "翻空雪浪送飞花。\n春晓媚霜华。\n风回点点迷人处，峭寒轻、诗思殊佳。\n双燕未来，断鸿何在，微雨又天涯。\n绮窗明暗是谁家。\n雕槛馥兰芽。", 
    "rhythmic": "一丛花"
  }, 
  {
    "author": "韩", 
    "content": "东风拂槛露犹寒。\n花重湿阑干。\n淡云日，晨光微透，帘幕香残。\n阴晴不定瑶阶润，新恨觉心阑。\n凭高望断，绿杨南陌，无限关山。", 
    "rhythmic": "眼儿媚"
  }, 
  {
    "author": "韩", 
    "content": "苏公堤上西湖路。\n柳外跃、青骢去。\n多少韶华惊暗度。\n南山游遍，北山归後，总是题诗处。\n如今老矣伤春暮。\n泽畔行吟漫寻句。", 
    "rhythmic": "青玉案"
  }, 
  {
    "author": "韩", 
    "content": "只恐山灵俗驾回。\n海鸥飞下莫惊猜。\n机心消尽重徘徊。\n宿雨乍晴千涧落，晓云微露两山排。\n新苗时翼好风来。", 
    "rhythmic": "浣溪沙"
  }, 
  {
    "author": "韩", 
    "content": "扁舟撑月转江湖。\n烟水湛金铺。\n篷底晓凉歌罢，肌肤冰雪初扶。", 
    "rhythmic": "朝中措"
  }, 
  {
    "author": "韩", 
    "content": "忽得相逢惊似旧。\n问山中、酒徒诗友。\n闲倚睛楼，长安市上，华发为君搔首。\n绿竹疏梅今在否。", 
    "rhythmic": "明月棹孤舟・夜行船"
  }, 
  {
    "author": "韩", 
    "content": "天孙应为织云裳。\n试宫妆。\n问刘郎。\n湖上波寒，依旧远山苍。\n自是老来心事懒，空落拓，少年场。\n挥豪闲与细端相。\n记严扬。\n陋苏张。", 
    "rhythmic": "江城子"
  }, 
  {
    "author": "韩", 
    "content": "倚遍阑干弄花雨。\n卷珠帘、草迷芳树。\n山崦里、几许云烟来去。\n画不就、人家院宇。\n社寒梁燕呢喃舞。\n小桃红、海棠初吐。", 
    "rhythmic": "冉冉云"
  }, 
  {
    "author": "韩", 
    "content": "花影半。\n晴色乍开云卷。\n择胜寻春愁日短。\n雨馀山路晚。\n涧底桃深红满。\n人意不禁闲远。\n胡蝶绕枝啼鸟怨。\n东风吹酒面。", 
    "rhythmic": "谒金门"
  }, 
  {
    "author": "韩", 
    "content": "点点淮山，迢迢江水，分明别是风光。\n地灵人杰，星斗烂文章。\n初度充闾佳气，当年瑞、应弄璋。\n薰弦奏，凉宵宝月，玉井藕花香。\n清真，如逸少，兰亭修竹，曲水流觞。\n想醉乡日永，地久天长。\n小驻屏星怀玉，飞凫、元在行。\n功名事，云龙风虎，行矣佩金章。", 
    "rhythmic": "满庭芳"
  }, 
  {
    "author": "韩", 
    "content": "一曲西风醉木犀。\n天香吹梦入瑶池。\n钗横犹记未开枝。\n花重嫩舒红笑脸，叶稀轻拂翠颦眉。\n酒醒残月雁声迟。", 
    "rhythmic": "浣溪沙"
  }, 
  {
    "author": "韩", 
    "content": "山气吹云宝月凉。\n园英承露菊花黄。\n吾生只合醉为乡。\n怅望佳人因共赋，分明佳节是重阳。\n酒边犹发少年狂。", 
    "rhythmic": "浣溪沙"
  }, 
  {
    "author": "韩", 
    "content": "莫问星星鬓染霜。\n一杯同看月昏黄。\n放歌渔父濯沧浪。\n却忆手栽双柳句，真成云汉抉天章。\n苏仙何在立苍茫。", 
    "rhythmic": "浣溪沙"
  }, 
  {
    "author": "韩", 
    "content": "霜後黄花尚自开。\n老年情绪为何哉。\n株株浑是手亲栽。\n秋际有言挥玉尘，冬来无梦绕金钗。\n相思一夜发窗梅。", 
    "rhythmic": "浣溪沙"
  }, 
  {
    "author": "韩", 
    "content": "雪消霜入小溪舟。\n试浮游。\n上山头。\n薄薄寒烟，依旧未全收。\n问道梅花开也未，吟不尽，一春愁。\n襟怀如此老还休。\n懒凝眸。\n转深幽。", 
    "rhythmic": "江城子"
  }, 
  {
    "author": "韩", 
    "content": "月角珠庭映伏犀。\n扶摇当上凤凰池。\n广寒曾折最高枝。\n壮志还同诸葛膝，清名还似紫芝眉。\n梅花春寿酒行迟。", 
    "rhythmic": "浣溪沙"
  }, 
  {
    "author": "韩", 
    "content": "老去情怀酒味中。\n水边林下古人风。\n岁云暮矣江空晚，谁识儋州秃鬓翁。\n人易远，语难工。\n春时犹记一尊同。\n苦心未免皆如此，只合挥弦目送鸿。", 
    "rhythmic": "鹧鸪天"
  }, 
  {
    "author": "韩", 
    "content": "小楼春映远山横。\n绿遍高城。\n望中一片斜阳静，更萋萋、芳草还生。\n疏雨冷烟寒食，落花飞絮清明。\n数声弦管忍重听。\n犹带微酲。\n问春何事春将老，春不语、春恨难平。\n莫把风流时节，都归闲淡心情。", 
    "rhythmic": "风入松"
  }, 
  {
    "author": "韩", 
    "content": "小园红入春无际。\n新声休写花间意。\n一笑唤真真。\n香腮酒未醒。\n惜芳追胜事。\n畅饮馀诗思。\n无处说衷情。\n暗尘罗帐生。", 
    "rhythmic": "菩萨蛮"
  }, 
  {
    "author": "韩", 
    "content": "花肃肃。\n杨柳三眠未足。\n一棹溪山新涨绿。\n旧欢无梦续。\n莫问杜鹃啼蜀。\n只有江南水竹。\n北客凄凉无伴独。\n春山生草木。", 
    "rhythmic": "谒金门"
  }, 
  {
    "author": "韩", 
    "content": "幽意熟。\n吟啸春风自足。\n爽气初生晴未燠。\n相逢休问卜。\n画出高山盘谷。\n岩上飞云相逐。\n他日江东思渭北。\n断舷谁为续。", 
    "rhythmic": "谒金门"
  }, 
  {
    "author": "韩", 
    "content": "一雨已秋深，月色寒而静。\n夜半披衣草树间，玉露团清影。\n长笛倚楼声，听彻还重省。\n手启柴门倦复关，云卧衣裳冷。", 
    "rhythmic": "卜算子"
  }, 
  {
    "author": "韩", 
    "content": "庆文章太守，燕寝凝香，诞弥佳节。\n庾岭归来，又经年梅发。\n棋酒心情，笙歌滋味，便合朝天阙。\n玉作山前，冰为水际，几多风月。\n绿鬓朱颜，浩然相对，自是中原，旧家人物。\n鹭班回，尚记陪清切。", 
    "rhythmic": "醉蓬莱"
  }, 
  {
    "author": "韩", 
    "content": "为兹春酒寿诗翁。\n我辈一尊同。\n香动梅梢圆月，年年先得东风。", 
    "rhythmic": "朝中措"
  }, 
  {
    "author": "韩", 
    "content": "小春时候腊前梅。\n还知道、为谁开。\n应绕百千回。\n夜色转、参横斗魁。\n十分孤静，替伊愁绝，片月共徘徊。", 
    "rhythmic": "太常引"
  }, 
  {
    "author": "韩", 
    "content": "谁翻新曲玉溪滨。\n何日得为邻。\n醉里行歌相答，步随泉石松云。", 
    "rhythmic": "朝中措"
  }, 
  {
    "author": "韩", 
    "content": "溪风吹雨晚打窗。\n把心情、阑入醉乡。\n记取在、山深处，我如今、双鬓已苍。", 
    "rhythmic": "恋绣衾"
  }, 
  {
    "author": "韩", 
    "content": "一朵梅花百和香。\n浅色春风，别样宫妆。\n西湖衣钵更难忘。\n雪意江天，浑断人肠。\n清夜横斜竹影窗。\n赢得相思，魂梦悠扬。\n玉溪山外水云乡。\n茅舍疏篱，不换金章。", 
    "rhythmic": "一翦梅"
  }, 
  {
    "author": "韩", 
    "content": "道上疏梅花一树。\n人去人来，不管流年度。\n闲过南同散步。\n东风为我吹香去。\n试问青春今几许。\n明日新正，溪影横山暮。\n遮莫攀翻君且住。\n心儿却在题诗处。", 
    "rhythmic": "蝶恋花"
  }, 
  {
    "author": "韩", 
    "content": "尽道今年春较早。\n梅与人情，觉得梅偏好。\n一树南香未老。\n春风已自生芳草。\n来自城中犹带晓。\n行到君家，细雨吹池沼。\n怅望沙坑须会到。\n玉溪此意年时少。", 
    "rhythmic": "蝶恋花"
  }, 
  {
    "author": "韩", 
    "content": "山意入春晴，都是梅和柳。\n白白与青青，日映风前酒。\n归去也如何，路上休回首。\n各自做新年，柳袅梅枝瘦。", 
    "rhythmic": "生查子"
  }, 
  {
    "author": "韩", 
    "content": "暗尘明月小桃枝，旧家时情味。\n问而今、风转蛾儿底。\n有谁把、春衫试。\n景龙灯火升平世。\n动长安歌吹。", 
    "rhythmic": "探春令"
  }, 
  {
    "author": "韩", 
    "content": "罗帐画屏新梦悄，绿窗慵起香残。\n重帘生怕倚阑干。\n春风吹玉水，春雪满灵山。\n梁燕未来归雁动，海棠才带红酣。\n酒愁花恨霎时间。\n烟云催薄暮，丝雨湿轻寒。", 
    "rhythmic": "临江仙"
  }, 
  {
    "author": "韩", 
    "content": "风回香雪到梨花。\n山影是谁家。\n小窗未晚，重檐初霁，玉倚蒹葭。\n社寒不管人如此，依旧在天涯。\n碧云暮合，芳心撩乱，醉眼横斜。", 
    "rhythmic": "眼儿媚"
  }, 
  {
    "author": "韩", 
    "content": "竹树阴阴流涧水，黄鹂飞去飞还。\n蓬门篱落小桥湾。\n更无尘迹到，我自爱其闲。\n雨又随风催薄暮，轻雷时动云斑。\n归来凉意一窗间。\n病馀真倦矣，睡熟簟纹宽。", 
    "rhythmic": "临江仙"
  }, 
  {
    "author": "韩", 
    "content": "斜日清霜山薄暮。\n行到桥东，林竹疑无路。\n小院横窗香雾。\n胆屏曲几花如雨。\n细酌心情因少驻。\n九万刚风，寒影吹琼素。\n不是月宫那有许。\n霓裳舞彻凌波步。", 
    "rhythmic": "蝶恋花"
  }, 
  {
    "author": "韩", 
    "content": "玉水明沙。\n峰回路转，城倚桥斜。\n老我登临，同谁酩酊，一望还赊。\n飞鸿杳霭天涯。\n但拚取、心情酒家。\n紫菊枝枝，红茱颗颗，休问年华。", 
    "rhythmic": "柳梢青"
  }, 
  {
    "author": "韩", 
    "content": "玉水灵山，霜天清晓，非烟非雾琴堂。\n载临初度，圭璧记煌煌。\n百里民安抚字，欢呼处、禾黍登场。\n今年好，为兹春酒，莫惜醉淋浪。\n神仙，□领袖，山河勋业，星斗文章。\n便黄扉青琐，会遇明良。\n愿赐尚方之剑，攀槛折、於古辉光。\n飞凫去，甘棠遗爱，留与话桐乡。", 
    "rhythmic": "满庭芳"
  }, 
  {
    "author": "韩", 
    "content": "风前觅得梅花句。\n香来自是相分付。\n片月动黄昏。\n一枝横酒尊。\n人间何处有。\n又到春时候。\n莫负此诗家。\n将心吟好花。", 
    "rhythmic": "菩萨蛮"
  }, 
  {
    "author": "韩", 
    "content": "梅蕊依稀矣。\n岁华深、け然但把，杖藜闲倚。\n山绕荒林红叶下，落日孤城烟水。\n意兴寄、云何则是。\n底事疏枝横绝峭，未吹香、便与花相似。\n不忍折，为之喜。\n寒鸦万点霜风起。\n正人家、园收芋栗，小槽初美。\n欲醉阿谁同一饮，拟赋才成又止。\n老态度、浑侵发齿。\n摸索孤根春在否。\n任红红、白白皆桃李。\n空烂漫，岂能尔。", 
    "rhythmic": "贺新郎"
  }, 
  {
    "author": "韩", 
    "content": "诏飞天上，看金狨系马，西湖风月。\n朝罢香烟携满袖，身在琼楼玉阙。\n锦绣肝肠，珠玑唾，绿鬓非华发。\n与谁经济，河山应笑吴越。\n且把春酒寻梅，年年眉寿，坐对南枝发。\n兵卫朱门生画戟，醉舞尘生罗袜。", 
    "rhythmic": "百字令・念奴娇"
  }, 
  {
    "author": "韩", 
    "content": "陇头无驿奚为朵。\n岩前有折宜来堕。\n风急雪云溪。\n诗清满意携。\n竹炉良夜饮。\n饮竟煎僧茗。\n梅以句深长。\n得花情未忘。", 
    "rhythmic": "菩萨蛮"
  }, 
  {
    "author": "韩", 
    "content": "点染烟浓柳色新。\n小桃红映水，日初匀。\n露收芳径草铺茵。\n凝情久，风淡起轻尘。\n梁燕已争春。\n折花闲伴酒，试濡唇。", 
    "rhythmic": "小重山"
  }, 
  {
    "author": "韩", 
    "content": "急管度青枝，醉眠芳草。\n云断巫阳梦能到。\n乍醒馀困，晴影暗移纱帽。\n旧时闲意思，都忘了。\n今岁春迟，去年春早。\n点点繁红又多少。\n惜春归去，酒病翻成花恼。\n数声鸣鸟唤，人惊老。", 
    "rhythmic": "感皇恩"
  }, 
  {
    "author": "韩", 
    "content": "诗社酒徒闲，村村花柳。\n月榭风亭更霞牖。\n临春结绮，又是那回时候。\n不禁中夜雨，相孱愁。\n弄蕊攀条，为寻芳酒。\n一斗谁能问千首。\n江南云梦，空说气吞八九。\n持杯人共我，能吟否。", 
    "rhythmic": "感皇恩"
  }, 
  {
    "author": "韩", 
    "content": "南兰陵郡鹧鸪词。\n底用登临更赋诗。\n贵不能淫非一日，老当益壮未多时。", 
    "rhythmic": "瑞鹧鸪"
  }, 
  {
    "author": "韩", 
    "content": "屋上青山列晚云。\n水边红袂映斜曛。\n柳阴荷气簟湘纹。\n酒以歌长谁乐事，诗成杯滟我离群。\n香消凉意有南薰。", 
    "rhythmic": "浣溪沙"
  }, 
  {
    "author": "韩", 
    "content": "作意如何和好歌。\n细翻重看得长哦。\n晓梧吹雨露明荷。\n老我从他琴下爨，故人元自笛亭柯。\n北山烟岫郁嵯峨。", 
    "rhythmic": "浣溪沙"
  }, 
  {
    "author": "韩", 
    "content": "鸦矫荒寒燕复低。\n门前长草与人齐。\n长桥南畔小桥西。\n安得有诗同尔句，可教无酒泛其杯。\n相思常苦易离携。", 
    "rhythmic": "浣溪沙"
  }, 
  {
    "author": "韩", 
    "content": "只唱离歌一叠休。\n玉溪浮动木兰舟。\n如何又对云烟晚，不道难禁草树秋。\n空脉脉，忍悠悠。\n绸缪终是转绸缪。\n相思相见知何处，记取新欢说旧游。", 
    "rhythmic": "鹧鸪天"
  }, 
  {
    "author": "韩", 
    "content": "归锦堂成，云汉上、天垂新画。\n有朱颜绿鬓，禁林仙客。\n玉局暂从香火社，金龟未报文章力。\n看彤庭、赐第别承恩，居君侧。\n斑衣戏，蟠桃摘。\n翠袖倚，歌檀拍。\n正祥开初度，颂声千百。\n又是腊前梅态度，几多春近花消息。\n想明年、今日醉西湖，光辉赫。", 
    "rhythmic": "满江红"
  }, 
  {
    "author": "韩", 
    "content": "一涧水南山，腊尽春生梅雪。\n行过小桥深处，带疏钟横月。\n征衫闲著指东吴，休怕与人别。\n吟到翠圆枝上，是归来时节。", 
    "rhythmic": "好事近"
  }, 
  {
    "author": "韩", 
    "content": "南枝已见春消息。\n今年为寿方知得。\n俾尔炽而昌。\n流霞浮暗香。\n蓬壶清浅水。\n笑指云阶喜。\n高论不规模。\n平戎赋两都。", 
    "rhythmic": "菩萨蛮"
  }, 
  {
    "author": "韩", 
    "content": "风软湖光远荡磨。\n春衫初试薄香罗。\n踏青无计奈君何。\n莫笑老来多岁月，肯教闲去少诗歌。\n长安陌上有铜驼。", 
    "rhythmic": "浣溪沙"
  }, 
  {
    "author": "韩", 
    "content": "春尚早。\n春入湖山渐好。\n人去人来虽未老。\n酒徒犹恨少。\n梅落桃开烟岛。\n日日更吹香草。\n一片芳心拚醉倒。\n冷云藏落照。", 
    "rhythmic": "谒金门"
  }, 
  {
    "author": "韩", 
    "content": "馆娃宫，采香径，范蠡五湖侧。\n子夜吴歌，声缓不须拍。\n崇桃积李花闲，芳洲绿遍，更冉冉、柳丝无力。\n试思忆。\n老去一片身心，孤负好春色。\n古往今来，时序恼行客。\n去年今日山中，如何知得。\n却又在、他乡寒食。", 
    "rhythmic": "祝英台近"
  }, 
  {
    "author": "韩", 
    "content": "梅叶阴阴占晚春。\n博山香尽玉嶙峋。\n茶瓯酒碗试濡唇。\n闲里常愁无伴侣，老来不是有情人。\n牡丹天气惜芳辰。", 
    "rhythmic": "浣溪沙"
  }, 
  {
    "author": "韩", 
    "content": "溪山好处，赢得题新曲。\n待足人生甚时足。\n问临流情味，倚遍斜晖，应似画、小景生绡一幅。\n渔舟声乃，岩上云飞，杳杳归鸦去鸿逐。\n任当年伊吕，谈笑兴王，争敌恁、闲眠野宿。\n待雪天、月夜我还来，醉潇洒清幽，那些儿屋。", 
    "rhythmic": "洞仙歌"
  }, 
  {
    "author": "韩", 
    "content": "山凹春生，探梅只道今年早。\n暗香迎晓。\n人与花能好。\n岁岁持杯，天地同难老。\n须吟啸。\n放开怀抱。\n更约寻瑶草。", 
    "rhythmic": "点绛唇"
  }, 
  {
    "author": "韩", 
    "content": "菊花开了。\n待得梅梢来索笑。\n雪色江波。\n看尽千林未觉多。\n一丘缓步。\n只恐朝来有新句。\n岁岁年年。\n白发催人到酒边。", 
    "rhythmic": "减字木兰花"
  }, 
  {
    "author": "韩", 
    "content": "萧萧两鬓吹华发，老眼全昏。\n徒倚衡门。\n岁晚寒消涧水痕。\n含情更觉沧洲远，欲语谁论。\n窈窕孤村。\n细雨梅花只断魂。", 
    "rhythmic": "采桑子"
  }, 
  {
    "author": "韩", 
    "content": "华灯自是年年好，月淡烟空。\n依旧东风。\n箫鼓吹香醉脸融。\n谢他诗侣还相觅，雨迹云踪。\n不分情浓。\n柳浅梅深鬓影松。", 
    "rhythmic": "采桑子"
  }, 
  {
    "author": "韩", 
    "content": "北客过江来，赢得家家都老。\n屈指中兴人物，到如今谁好。\n散庵常是爱山林，健笔胜挥扫。\n我则临风三叹。\n信儿曹惊倒。", 
    "rhythmic": "好事近"
  }, 
  {
    "author": "韩", 
    "content": "一杯易足。\n自断此生犹杜曲。\n词客哀时，不敢愁来赋别离。\n孤城麦秀。\n常愧葛洪丹未就。\n诗罢长吟。\n衰晚迟回违寸心。", 
    "rhythmic": "减字木兰花"
  }, 
  {
    "author": "韩", 
    "content": "便把山林寄此身。\n也须诗酒属吾人。\n仙家旧是金堂士，吏隐新收玉局名。\n惟自乐，不忧贫。\n渊明谈笑更清真。\n年年眉寿登高後，醉帽常留菊满簪。", 
    "rhythmic": "鹧鸪天"
  }, 
  {
    "author": "韩", 
    "content": "腊雪映江梅，冰玉更分风月。\n衮衮紫枢家世，庆诞弥时节。\n烘堂赢得戏莱衣，春酒宝杯凸。\n籍籍郑庄人物，要汉廷勋业。", 
    "rhythmic": "好事近"
  }, 
  {
    "author": "韩", 
    "content": "随风和雨带烟开。\n更清冷、照崔巍。\n片片亦佳哉。\n细看得、花如翦裁。\n茅檐出没，水浮桥外，人自两峰来。", 
    "rhythmic": "太常引"
  }, 
  {
    "author": "韩", 
    "content": "脉脉蜂黄蝶粉，盈盈水秀山明。\n卖花声里听吹饧。\n佳丽芳华韵胜。\n下上休看舞燕，惺忪一任啼莺。\n枕痕屏曲梦关情。\n酒醒春宵漏尽。", 
    "rhythmic": "西江月"
  }, 
  {
    "author": "韩", 
    "content": "行又住。\n水远山遥村路。\n把酒问春春几许。\n老年花似雾。\n坐上风流张绪。\n留我我还难去。\n却忆章台飞柳絮。\n只愁萦暮雨。", 
    "rhythmic": "谒金门"
  }, 
  {
    "author": "韩", 
    "content": "菏花好处，是红酣落照，翠蔼馀凉。\n绕郭从前无此乐，空浮动、山影林篁。\n几度薰风晚，留望眼、立尽濠梁。\n谁知好事，初移画舫，特地相将。\n惊起双飞属玉，萦小楫冲岸，犹带生香。\n莫问西湖西畔□，□九里、松下侯王。", 
    "rhythmic": "绕池游慢"
  }, 
  {
    "author": "李廷忠", 
    "content": "抚景几今古，遗恨此江山。\n百年形胜，但见幽草杂枯菅。\n多少名流登览，赖有神扶坏栋，诗墨尚斑斑。\n风月要磨洗，顾我已衰颜。\n擎天手，携玉斧，到江干。\n一新奇观，领客觞咏有馀闲。\n烟草半川开霁，城郭两州相望，都在画屏间。\n便拟骑黄鹄，直上扣云关。", 
    "rhythmic": "水调歌头"
  }, 
  {
    "author": "李廷忠", 
    "content": "玉帐西来，道前是、绣衣使者。\n游览处、秋风鼓吹，自天而下。\n湘水得霜清可鉴，巫峰过雨森如画。\n有神仙、佳致在胸襟，真潇洒。\n荆州宝，元无价。\n夔门政，长多暇。\n听谈兵樽俎，百川倾泻。\n此日寿觞容我劝，他年枢柄还公把。\n趁桂花、时节去朝天，香随马。", 
    "rhythmic": "满江红"
  }, 
  {
    "author": "李廷忠", 
    "content": "槛外长江浪拍空。\n萧萧红蓼白苹风。\n三秋告稔三农庆，九日追欢九客同。\n烟渚北，月岩东。\n莫嫌光景太匆匆。\n登龙戏马英雄事，都在南楼一啸中。", 
    "rhythmic": "鹧鸪天"
  }, 
  {
    "author": "李廷忠", 
    "content": "星野涵辉，云峰环翠。\n南园迎腊开梅蕊。\n瑶台仙子笑相逢，金钗行里拼沈醉。\n照乘骊珠，出闲天骥。\n相随寿母多年纪。\n春风侍宴宝花楼，五枝七叶都荣贵。", 
    "rhythmic": "踏莎行"
  }, 
  {
    "author": "李廷忠", 
    "content": "濯锦江头路。\n望祥云、密拥旌幢，初开天府。\n冰露壶中秋玉莹，不著人间烦暑。\n现物表、神仙风度。\n回首太清宫阙杳，是鸣珂簪笔遨游处。\n舟万斛，却西诉。\n筹边堂上兵无数。\n笑当年、蜀山谅将，夜分旗鼓。\n听取今朝宣阃令，洗尽蛮烟塞雾。\n便催唤、衮衣归去。", 
    "rhythmic": "贺新凉・贺新郎"
  }, 
  {
    "author": "李廷忠", 
    "content": "洞天仙伯。\n总是梅标格。\n来索东风一笑，香浮动、潜溪月。\n寿尊谁共酌。", 
    "rhythmic": "霜天晓角"
  }, 
  {
    "author": "李廷忠", 
    "content": "昨夜一星明，太微西畔。\n应得良朝诞名将。\n豹韬龙节，谈笑坐清江汉。\n年年梅雪里、开华宴。\n铁券高勋，金锺洪算。\n要同宗社流芳远。\n玺书褒异，自得君王深眷。\n看看登剑履、明光殿。", 
    "rhythmic": "感皇恩"
  }, 
  {
    "author": "李廷忠", 
    "content": "人物风流真罕见，何须尘外求仙。\n绿龟千岁稳巢莲。\n醉倾金凿落，笑拥玉и娟。\n须信日边消息好，寒花也作春妍。\n笙歌乐地酒中天。\n功名无限事，都在寿觞前。", 
    "rhythmic": "临江仙"
  }, 
  {
    "author": "李廷忠", 
    "content": "秋到三山呈瑞气，斑斑绣虎文章。\n早分桂殿一枝香。\n婉谋参幕府，华署等朝行。\n驾月娥来献寿，胜如昨夜辉光。\n十分满劝紫霞觞。\n年年花萼宴，相约侍君王。", 
    "rhythmic": "临江仙"
  }, 
  {
    "author": "李廷忠", 
    "content": "天启重光，地锺上瑞，有人起自东山。\n当年谢傅，几曾鹤发貂冠。\n不似文章隽老，重来鸣步斗枢间。\n洪钧转，五原草绿，太白兵闲。\n运庆今朝初度，正日添纹线，月挂冰盘。\n恩重御壶宣劝，喜溢天颜。", 
    "rhythmic": "庆清朝"
  }, 
  {
    "author": "李廷忠", 
    "content": "草际雪痕消，梅上春心动。\n碧幕红裙簇画筵，横玉声三弄。\n雅兴杂鱼龙，妙舞回鸾凤。\n莫道司空眼惯□，还入清宵梦。", 
    "rhythmic": "卜算子"
  }, 
  {
    "author": "胡惠斋", 
    "content": "小斋幽僻，久无人到此，满地狼藉。\n几案尘生多少憾，把玉指亲传踪迹。\n画出南枝，正开侧面，花蕊俱端的。\n可怜风韵，故人难寄消息。\n非共雪月交光，这般造化，岂费东君力。\n只欠清香来扑鼻，亦有天然标格。", 
    "rhythmic": "百字令・念奴娇"
  }, 
  {
    "author": "胡惠斋", 
    "content": "暝霭黄昏，灯檠上、荧荧初炙。\n银焰袅、孤光分夜，寸心凝碧。\n留照娇颜欢笑偶，上元庆赏嬉游夕。\n笑聚萤、积雪与偷光，寒儒忆。\n蝶眷恋，成何得。\n花传喜，知何日。\n听邻家昨夜，扣阍谁觅。\n焰短始知新月上，摇红孤馆因风急。\n恨那人、别後不成眠，时时剔。", 
    "rhythmic": "满江红"
  }, 
  {
    "author": "谢直", 
    "content": "双桨浪花平，夹岸青山锁。\n你自归家我自归，说着如何过。\n我断不思量，你莫思量我。\n将你从前与我心，付与他人可。", 
    "rhythmic": "卜算子"
  }, 
  {
    "author": "高似孙", 
    "content": "下明光，违宣曲，上扬州。\n玉帐暖、十万貔貅。\n梅花照雪，月随歌吹到江头。\n牙樯锦缆，听雁声、夜宿瓜州。\n南山客，东山妓，蒲萄酒，裘。\n占何逊、杜牧风流。", 
    "rhythmic": "金人捧露盘"
  }, 
  {
    "author": "高似孙", 
    "content": "翠帘低护郁金堂。\n犹自未妆。\n梨花新月，杏花新雨，怎奈昏黄。\n春今不管人相忆，欲去又相将。\n只销相约，与春同去，须到君行。", 
    "rhythmic": "眼儿媚"
  }, 
  {
    "author": "高似孙", 
    "content": "青旗报春来了，玉鳞鳞风旎。\n陈瑶席、新奏琳琅，窈窕来荐嘉社。\n桂酒洗琼芳，丽景晖晖，日夜催红紫。\n湛青阳新沐，人声澹荡花里。\n光泛崇兰，坼遍桃李，把深心料理。\n共携手、蘅室兰房，奈何新恨如此。\n对佳时、芳情脉脉，眉黛蹙、羞搴琼珥。\n折微馨、聊寄相思，莫愁如水。\n青苹再转，淑思菲菲，春又过半矣。\n细雨湿香尘，未晓又止。\n莫教一无聊，群芳。\n伤情漠漠，泪痕轻洗。\n曲琼桂帐流苏暖，望美人、又是论千里。\n佳期杳渺，香风不肯为媒，可堪玩此芳芷。\n春今渐歇，不忍零花，犹恋馀绮。\n度美曲、造新声，乐莫乐此新知。\n思美人兮，有花同倚。\n年华做了，功成如委。\n天时相代何日已。", 
    "rhythmic": "莺啼序"
  }, 
  {
    "author": "高似孙", 
    "content": "", 
    "rhythmic": "失调名"
  }, 
  {
    "author": "易祓", 
    "content": "海棠枝上，留得娇莺语。\n双燕几时来，并飞入、东风院宇。\n梦回芳草，绿遍旧池塘，梨花雪，桃花雨。\n毕竟春谁主。\n东郊拾翠，襟袖沾飞絮。\n宝马趁雕轮，乱红中、香尘满路。\n十千斗酒，相与买春闲，吴姬唱，秦娥舞。\n拼醉青楼暮。", 
    "rhythmic": "蓦山溪"
  }, 
  {
    "author": "易祓", 
    "content": "帝城春昼。\n见杏脸桃腮，胭脂微透。\n一霎儿晴，一霎儿雨，正是催花时候。\n淡烟细柳如画，雅称踏青携手。\n怎知道、那人人，独倚阑干消瘦。\n别後。\n音信断，应是泪珠，滴遍香罗袖。\n记得年时，胆瓶儿畔，曾把牡丹同嗅。\n故乡水遥山远，怎得新欢如旧。\n强消遣，把闲愁推入，花前杯酒。", 
    "rhythmic": "喜迁莺"
  }, 
  {
    "author": "易祓", 
    "content": "自古清胜地，江带与山。\n夸娥擘此石，不独岭之南。\n初见仙岩第一，再见砻岩第二，今见淡岩三。\n邱壑皆有分，品第不须谈。\n望前驱，陪後乘，破晴岚。\n出城一舍而近，峭壁与天参。\n不使尘埃脚，忽觉烟云对面，鹤驭可同骖。\n杖屦从归去，此乐湘潭。", 
    "rhythmic": "水调歌头"
  }, 
  {
    "author": "易祓妻", 
    "content": "染泪修书寄彦章。\n贪做前廊。\n忘却回廊。\n功名成就不还乡。\n铁做心肠。\n石做心肠。\n红日三竿懒画妆。\n虚度韶光。\n瘦损容光。\n不知何日得成双。\n羞对鸳鸯。\n懒对鸳鸯。", 
    "rhythmic": "一翦梅"
  }, 
  {
    "author": "章斯才", 
    "content": "帝念重湖远，使者选清强。\n关西夫子人杰，搅辔出鸳行。\n熊楚一天坐镇，虎节三台更历，号令肃秋霜。\n褰帷间风俗，原隰总生光。\n瞻南极，朝北斗，酌霞觞。\n潢池息浪奏凯，筹饷属萧张。\n一点眉间多，一札日边有诏，香案侍东皇。\n岁岁蓬壶宴，好景对枨黄。", 
    "rhythmic": "水调歌头"
  }, 
  {
    "author": "章斯才", 
    "content": "秋老楚天阔，光粲极南星。\n郁葱瑞霭浮动，湘水舞湘灵。\n方启流虹华旦，恰值绂麟弥月，嘉会庆千龄。\n维岳绛神处，玉印注长生。\n衣衮绣，袍练鹊，纽双萦。\n民气和乐，雁到回地作欢声。\n楚观连天境界，四景撩人风物，身世自蓬瀛。\n剩酌金貂，飞诏到临蒸。", 
    "rhythmic": "水调歌头"
  }, 
  {
    "author": "危稹", 
    "content": "洛阳九老图中，当时司马年犹小。\n争如今夕，举杯相劝，十人齐寿。\n已幸同庚，何分雌甲，本无多少。\n但有头可白，无愁可解，只如此、都赢了。\n庆礼十年还又，更十年、依前难老。\n尽教百岁，做人高祖，见孙白首。\n却要从今，探梅脚健，看山眼好。\n赖天公，顿得东园长在，陪歌陪酒。", 
    "rhythmic": "水龙吟"
  }, 
  {
    "author": "危稹", 
    "content": "老去诸馀情味浅。\n诗词不上闲钗钏。\n宝幌有人红两靥。\n帘间见。\n紫云元在梨花院。\n十四条弦音调远。\n柳丝不隔芙蓉面。\n秋入西窗风露晚。\n归去懒。\n酒酣一任乌巾岸。", 
    "rhythmic": "渔家傲"
  }, 
  {
    "author": "危稹", 
    "content": "籍甚声名，门阑相种，文章世科。\n算当年瑞世，正当夏五，仙家毓德，全是春和。\n底事屏星，著之海峤，奈此腾骧骥足何。\n君知否，看飞来丹诏，径上鸾坡。\n殷勤携酒相过。\n要滟滟浮君金叵罗。\n叹同心相契，古来难觅，二年同处，意总无它。\n如此平分，更教添个，也自清风明月多。\n拼沈醉，任光浮绿鬓，笑满红涡。", 
    "rhythmic": "沁园春"
  }, 
  {
    "author": "王居安", 
    "content": "八十归来，方岩下、几竿修竹。\n柴门外，沙铺软路，水流清玉。\n栽接新来桃与李，安排旧日松和菊。\n过小桥、作个看山楼，千峰绿。\n收笔砚，藏棋局。\n酒莫饮，经须读。\n但平平放下，顿超凡俗。\n独睡已无年少梦，闲吟不唱他家曲。\n算人生、万事苦无多，相将足。", 
    "rhythmic": "满江红"
  }, 
  {
    "author": "王居安", 
    "content": "湖海襟期，烟霞气宇，天下星郎。\n有灵方时後，年年却老，神锋耳底，夜夜腾光。\n万卷蟠胸，千锺蘸甲，衮衮词源三峡滂。\n功成处，见须弥日月，河岳星霜。\n兴来引笔千行。\n看举世何人是智囊。\n任纵横万变，难瞒道眼，优游自乐，不识愁肠。\n闹市丛中，密林静处，鼻观常闻三界香。\n天书到，听笙箫竞奏，幢盖班行。", 
    "rhythmic": "沁园春"
  }, 
  {
    "author": "王克勤", 
    "content": "银河无际渺澄空。\n一点寿光中。\n此夕谪仙初度，清歌吉甫清风。", 
    "rhythmic": "朝中措"
  }, 
  {
    "author": "锺将之", 
    "content": "鬓云梳月带痕。\n软红香里步莲轻。\n妖娆六幅过腰裙。\n不怕满堂佳客醉，只愁灭烛翠眉颦。\n更期疏影月黄昏。", 
    "rhythmic": "浣溪沙"
  }, 
  {
    "author": "锺将之", 
    "content": "苹老秋深水落痕。\n桂花微弄雨花轻。\n癯仙也解醉红裙。\n太白麴君愁满饮，小鸿眉黛爱低颦。\n尊前一洗眼花昏。", 
    "rhythmic": "浣溪沙"
  }, 
  {
    "author": "锺将之", 
    "content": "更似南津港，再遇吕公船。", 
    "rhythmic": "水调歌头"
  }, 
  {
    "author": "吴礼之", 
    "content": "南国风流是故乡。\n红盐落子不因霜。\n于中小底最珍藏。\n荐酒荐茶些子涩，透心透顶十分香。\n可人回味越思量。", 
    "rhythmic": "浣溪沙"
  }, 
  {
    "author": "吴礼之", 
    "content": "银蟾光彩。\n喜稔岁闰正，元宵还再。\n乐事难并，佳时罕遇，依旧试灯何碍。\n花市又移星汉，莲炬重芳人海。\n尽勾引，遍嬉游宝马，香车喧隘。\n晴快。\n天意教、人月更圆，偿足风流债。\n媚柳烟浓，夭桃红小，景物迥然堪爱。\n巷陌笑声不断，襟袖馀香仍在。\n待归也，便相期明日，踏青挑菜。", 
    "rhythmic": "喜迁莺"
  }, 
  {
    "author": "吴礼之", 
    "content": "金风颤叶，那更饯别江楼。\n听凄切、阳关声断，楚馆云收。\n去也难留。\n万重烟水一扁舟。\n锦屏罗幌，多应换得，蓼岸苹洲。\n凝想恁时欢笑，伤今萍梗悠悠。\n谩回首、妖娆何处，眷恋无由。\n先自悲秋。", 
    "rhythmic": "丑奴儿・采桑子"
  }, 
  {
    "author": "吴礼之", 
    "content": "闷来凭得阑干暖。\n自手引、朱帘高卷。\n桃花半露胭脂面。\n芳草如茵乍展。\n烟光散、湖光潋滟。\n映绿柳、黄鹂巧啭。", 
    "rhythmic": "杏花天"
  }, 
  {
    "author": "吴礼之", 
    "content": "眷浓恩重，长离永别，凭谁为返香魂。\n忆湘裙霞袖，杏脸樱唇。\n眉扫春山淡淡，眼裁秋水盈盈。\n便如何忘得，温柔情态，恬静天真。\n凭栏念及，夕阳西下，暮烟四起江村。\n渐入夜、疏星映柳，新月笼云。", 
    "rhythmic": "雨中花・夜行船"
  }, 
  {
    "author": "吴礼之", 
    "content": "风传秋信至。\n颤叶叶庭梧，飘零阶砌。\n年华迅流水。\n况荣枯翻手，存亡弹指。\n谁编故纸。\n论古往、英雄斗智。\n在当时、唤做功名，到此尽成闲气。\n何谓。\n生为行客，死乃归人，世同驿邸。\n十步九计。\n空捞攘，谩儿戏。\n忍都将、有限光阴萦绊，趁逐无穷天地。\n我直须、跳出樊笼，做个俏底。", 
    "rhythmic": "瑞鹤仙"
  }, 
  {
    "author": "吴礼之", 
    "content": "刘郎老矣，倦入繁华地。\n触目愈伤情，念陈迹、人非物是。\n共谁携手，落日步江村，临远水，对遥山，闲看烟云起。\n买牛卖剑，便作儿孙计。\n朋旧自荣华，也怜我、无名无利。\n箪瓢锺鼎，等是百年身，空妄作，枉迂回，贪爱从今止。", 
    "rhythmic": "蓦山溪"
  }, 
  {
    "author": "吴礼之", 
    "content": "苹汀蓼岸荻花洲。\n占断清秋。\n五湖景物供心眼，几曾有、一点闲愁。\n梦里翩翩胡蝶，觉来叶叶渔舟。\n谢郎随分总优游。\n信任沈浮。\n恬然云水无贪吝，笑腰缠、骑鹤扬州。\n只恐丹青妙笔，写传难尽风流。", 
    "rhythmic": "风入松"
  }, 
  {
    "author": "吴礼之", 
    "content": "红日三竿莺百啭。\n梦回鸳枕离魂乱。\n料得玉人肠已断。\n眉峰敛。\n晓妆镜里春愁满。\n绿琐窗深难见面。\n云笺谩写教谁传。\n闻道笙歌归小院。\n梁尘颤。\n多因唱我新词劝。", 
    "rhythmic": "渔家傲"
  }, 
  {
    "author": "吴礼之", 
    "content": "睡思厌厌莺唤起。\n帘卷东风，犹未梳洗。\n眼细眉长云拥髻。\n笑垂罗袖熏沈水。\n媚态盈盈闲举止。\n只有江梅，清韵能相比。\n诗酒琴棋歌舞地。\n又还同醉春风里。", 
    "rhythmic": "蝶恋花"
  }, 
  {
    "author": "吴礼之", 
    "content": "急水浮萍风里絮。\n恰似人情，恩爱无凭据。\n去便不来来便去。\n到头毕竟成轻负。\n帘卷春山朝又暮。\n莺燕空忙，不念花无主。\n心事万千谁与诉。\n断云零雨知何处。", 
    "rhythmic": "蝶恋花"
  }, 
  {
    "author": "吴礼之", 
    "content": "满地落红初过雨。\n绿树成阴，紫燕风前舞。\n烟草低迷萦小路。\n昼长人静扃朱户。\n沈水香销新剪苎。\n枕朦胧，花底闻莺语。\n春梦又还随柳絮。\n等闲飞过东墙去。", 
    "rhythmic": "蝶恋花"
  }, 
  {
    "author": "吴礼之", 
    "content": "画桥流水飞花舞。\n柳外斜风细雨。\n红瘦绿肥春暮。\n肠断桃源路。\n欢随仙子乘鸾去。\n镂月裁云何处。\n唯有病和愁绪。\n肯伴刘郎住。", 
    "rhythmic": "桃源忆故人"
  }, 
  {
    "author": "吴礼之", 
    "content": "风乍扇。\n帘外落红千片。\n飞尽落花春不管。\n斗忙莺与燕。\n往事上心撩乱。\n睡起日高犹倦。\n料得伊家情眷眷。\n近来长梦见。", 
    "rhythmic": "谒金门"
  }, 
  {
    "author": "吴礼之", 
    "content": "连环易缺。\n难解同心结。\n痴呆佳人才子，情缘重、怕离别。\n意切。\n人路绝。\n共沈烟水阔。", 
    "rhythmic": "霜天晓角"
  }, 
  {
    "author": "吴礼之", 
    "content": "西风又急。\n细雨黄花湿。\n楼枕一篙烟水，兰舟漾、画桥侧。\n念昔。\n空泪滴。", 
    "rhythmic": "霜天晓角"
  }, 
  {
    "author": "吴礼之", 
    "content": "吴山与越山，相对摩今古。\n袅缆浙江亭，回首西兴渡。\n区区名利人，无分香闺住。\n匆遽促征鞍，又入临平路。", 
    "rhythmic": "生查子"
  }, 
  {
    "author": "吴礼之", 
    "content": "", 
    "rhythmic": "失调名"
  }, 
  {
    "author": "吴礼之", 
    "content": "金菊间芙蓉，秋意未为萧索。\n临水见山庭院。\n伴玉人杯酌。\n携炉终日袅沈烟，氤氲篆文□。\n可惜被风吹散，把袖儿笼著。", 
    "rhythmic": "好事近"
  }, 
  {
    "author": "吴礼之", 
    "content": "板约红牙。\n歌翻白雪，杯泛流霞。\n苏小情多，潘郎年少，欢计生涯。\n轩窗临水人家。\n更门掩、青春杏花。\n百万呼卢，十千沽酒，不负韶华。", 
    "rhythmic": "柳梢青"
  }, 
  {
    "author": "陈善", 
    "content": "三月风前花薄命，五更枕上春无力。", 
    "rhythmic": "满江红"
  }, 
  {
    "author": "丁黼", 
    "content": "梅腊宾春，瑞烟满、华堂馥郁。\n还又祝、屏垂彩，觞称。\n南浦西山开寿域，朱帘画栋调新曲。\n庆彩衣、龙节侍慈萱，春长绿。\n双鹤发，齐眉福。\n一麟瑞，如冰玉。\n看国封重见，五霞凝轴。\n王母瑶池鸾凤驭，麻姑金鼎神仙。\n数从今、椿算到何时，蟠桃熟。", 
    "rhythmic": "满江红"
  }, 
  {
    "author": "俞国宝", 
    "content": "梦里骖鸾鹤。\n觉三山不远，依前海风吹落。\n浮到五湖烟月上，刚被梅香醉着。\n粲玉树、轻明疏薄。\n十万琼琚天女队，捧冰壶、玉液琉璃杓。\n来伴我，荐清酌。\n恍然梦断浑非昨。\n问溪边竹外，新来为谁开却。\n无限冰魂招不得，拟把离骚唤觉。\n待抖擞、红尘双脚。", 
    "rhythmic": "贺新凉・贺新郎"
  }, 
  {
    "author": "俞国宝", 
    "content": "一春长费买花钱。\n日日醉花边。\n玉骢惯识西湖路，骄嘶过、沽酒垆前。\n红杏香中箫鼓，绿杨影里秋千。\n暖风十里丽人天。\n花压髻云偏。\n画船载取春归去，馀情寄、湖水湖烟。\n明日重扶残醉，来寻陌上花钿。", 
    "rhythmic": "风入松"
  }, 
  {
    "author": "俞国宝", 
    "content": "春衫和泪著。\n又燕入江南，雁归衡岳。\n东风晓来恶。\n绕西园无绪，泪随花落。\n愁钟恨角。\n梦无凭、难成易觉。\n到春来易感，韩香顿减，沈腰如削。\n离索。\n挑灯占信，听鹊求音，不禁春弱。\n云轻雨薄。\n阳台远，信难托。\n念盟钗一股，鸾光两破，已负秦楼素约。\n但莫教、嫩绿成阴，把人误却。", 
    "rhythmic": "瑞鹤仙"
  }, 
  {
    "author": "俞国宝", 
    "content": "数声乌鹊。\n院宇寒萧索。\n杨柳梢头秋过却。\n无叶可供风落。\n可人犹有芙蕖。\n向人泠澹妆梳。\n云外征鸿过尽，夕阳依旧平芜。", 
    "rhythmic": "清平乐"
  }, 
  {
    "author": "俞国宝", 
    "content": "翦烛写香笺，拨火温寒醑。\n门外东风将我愁，欲作三更雨。\n夜夜玉楼心，日日长亭路。\n豆蔻花开信不来，尘满金钗股。", 
    "rhythmic": "卜算子"
  }, 
  {
    "author": "俞国宝", 
    "content": "东风巷陌暮寒骄。\n灯火闹河桥。\n胜游忆遍钱塘夜，青鸾远、信断难招。\n蕙草情随雪尽，梨花梦与云销。\n客怀先自病无聊。\n绿酒负金蕉。\n下帏独拥香篝睡，春城外、玉漏声遥。\n可惜满街明月，更无人为吹箫。", 
    "rhythmic": "风入松"
  }, 
  {
    "author": "徐冲渊", 
    "content": "穷达付天命，生死见交情。\n人今老矣，□□狗苟与蝇营。\n赢得一头霜雪。\n闲却五湖风月。\n鸥鸟负前盟。\n颜厚已如甲，太息误平生。\n想箕山，怀颍水，挹馀清。\n只今归去，沧浪深处濯吾缨。\n笑抚山中泉石。\n细说人间荆棘。\n有道苦难行。\n好补青萝屋，且占白云耕。", 
    "rhythmic": "水调歌头"
  }, 
  {
    "author": "李好义", 
    "content": "花过雨。\n又是一番红素。\n燕子归来衔绣幕。\n旧巢无觅处。\n谁在玉楼歌舞。\n谁在玉关辛苦。\n若使胡尘吹得去。\n东风侯万户。", 
    "rhythmic": "谒金门"
  }, 
  {
    "author": "李好义", 
    "content": "思往事，白尽少年头。\n曾帅三军平蜀难，沿边四郡一齐收。\n逆党反封侯。\n元宵夜，灯火闹啾啾。", 
    "rhythmic": "望江南・忆江南"
  }, 
  {
    "author": "程准", 
    "content": "船系钓台下，身寄碧云端。\n胸中千古风月，笔下助波澜。\n唤起羊裘仙魄，来伴蝉冠清影，星阁倚阑干。\n上想中兴事，名节重於山。\n濯沧浪，开玉鉴，照朱颜。\n平生多少英气，直欲斩楼兰。\n尽道诗书元帅，好作经纶上衮，勋业秉华丹。\n霄汉展鸾翼，雷雨震龙蟠。", 
    "rhythmic": "水调歌头"
  }, 
  {
    "author": "高翥", 
    "content": "啄黍黄鸡没骨肥。\n绕篱绿橘缀枝垂。", 
    "rhythmic": "秋日田父辞"
  }, 
  {
    "author": "高翥", 
    "content": "少妇蓝旋染裙。\n大儿敲葛自浆巾。", 
    "rhythmic": "秋日田父辞"
  }, 
  {
    "author": "高惟月", 
    "content": "岩扃不锁，算空洞深窈，是谁初凿。\n帝遣六丁持月斧，乱把云根斫。\n骇目奇观，恍如崩浪，汹涌从天落。\n谪仙何处，翠珉佳句如昨。\n惆怅白首重游，多情还似，与青山有约。\n且对清尊酬胜赏，休想舞衣歌乐。\n景物依然，头颅如许，何事嗟漂泊。\n翩翩归兴，故山无限林壑。", 
    "rhythmic": "念奴娇"
  }, 
  {
    "author": "彭叔夏", 
    "content": "铜章纡墨绶，茜服佩银鱼。\n慈闱一笑，全胜莱子彩衣裾。\n好事柿红萱草，长伴朱颜绿发，荣贵更谁如。\n轴锦装鸾诰，帘绣藤舆。\n龙为炙，麟作脯，倒琼壶。\n寿筵今年，邀请金母伴麻姑。\n缥渺飞琼舞罢，宛转双成歌彻，何物奉亲娱。\n探支长命缕，预借角蟾蜍。", 
    "rhythmic": "水调歌头"
  }, 
  {
    "author": "应", 
    "content": "", 
    "rhythmic": "失调名"
  }, 
  {
    "author": "吴康", 
    "content": "", 
    "rhythmic": "失调名"
  }, 
  {
    "author": "吴康", 
    "content": "", 
    "rhythmic": "失调名"
  }, 
  {
    "author": "汪", 
    "content": "田舍炉头语。\n便如何学得，三变美成家数。\n村酒三杯狂兴发，拔剑偶然起舞。\n只麽也、迎寒送暑。\n待草万言书上阙，似忧端、倚柱东邻女。\n卿相事，未易许。\n渔歌且和芙蓉渚。\n又何须、淫辞语，诃风诋雨。\n劝人生、且随缘分，分外一毫莫取。\n那富贵、由天付与。\n身蹈危机犹不觉，如布衣、自在都无阻。\n空博得，雪千缕。", 
    "rhythmic": "贺新郎"
  }, 
  {
    "author": "汪", 
    "content": "午夜凉生风不住。\n河汉无声，时见疏星度。\n佳客伴君知未去。\n对床只欠潇潇雨。\n素月四更山外吐。\n金鸭慵添，消尽沈烟缕。\n料想玉楼人念处。\n归舟日望荷花浦。", 
    "rhythmic": "蝶恋花"
  }, 
  {
    "author": "汪", 
    "content": "谁家野菜饭炊香，正是江南寒食。\n试问春光今几许，犹有三分之一。\n枝上花稀，柳间莺老，是处春狼藉。\n新来燕子，尚传晋苑消息。\n应记往日西湖，万家罗绮，见满城争出。\n急管繁弦嘈杂处，宝马香车如织。\n猛省狂游，恍如昨梦，何日重寻觅。\n杜鹃声里，桂轮挂上空碧。", 
    "rhythmic": "念奴娇"
  }, 
  {
    "author": "汪", 
    "content": "落日水亭静，藕叶胜花香。\n时贤飞盖，松间喝道挟胡床。\n暑气林深不受，山色晚来逾好，顿觉酒尊凉。\n妙语发天籁，幽眇亦张皇。\n射者中，弈者胜，兴悠长。\n佳人雪藕，更调冰水赛寒浆。\n惊饵游鱼深逝，带箭山禽高举，此话要商量。\n溪上采菱女，三五傍垂杨。", 
    "rhythmic": "水调歌头"
  }, 
  {
    "author": "汪", 
    "content": "几点弄晴微雨。\n翳日薄云来去。\n断送一番春，满径杨花飞絮。\n无语。\n无语。\n还是旧时院宇。", 
    "rhythmic": "如梦令"
  }, 
  {
    "author": "汪", 
    "content": "帖子传新语。\n问自来、翰林学士，几多人数。\n或道江心空铸镜，或道艾人如舞。\n或更道、冰盘消暑。\n或道芸香能去蠹，有宫中、斗草盈盈女。\n都不管，道何许。\n离骚古意盈洲渚。\n也莫道、龙舟吊屈，浪花吹雨。\n只有辟兵符子好，少有词人拈取。\n谁肯向、帖中道与。\n绝口用兵两个字，是老臣、忠爱知艰阻。\n写此句，绛纱缕。", 
    "rhythmic": "贺新郎"
  }, 
  {
    "author": "汪", 
    "content": "夜对灯花语。\n且随宜、果盘草草，两三杯数。\n翠玉环中园五亩，自唱山歌自舞。\n况今夜、尊前无暑。\n何用食前须方丈，更後车、何用婵娟女。\n这闲福，自心许。\n蓼花芦叶纷江渚。\n有沙边、寒蛩吟透，梧桐秋雨。\n羡甚满堂金玉富，未可学人渔取。\n怕天也、未曾相与。\n豹遁蛟藏泉可濯，有鬼神、呵护盘之阻。\n鲜可食，脍银缕。", 
    "rhythmic": "贺新郎"
  }, 
  {
    "author": "汪", 
    "content": "伤时怀抱不胜愁。\n野水粼粼绿遍洲。\n满地落花春病酒，一帘明月夜登楼。", 
    "rhythmic": "鹧鸪词・瑞鹧鸪"
  }, 
  {
    "author": "汪", 
    "content": "相逢草草，共吟诗、同醉杯中之物。\n评论三王讥五霸，谈辩喧哗邻壁。\n敲缺唾壶，击残如意，妙语飞华雪。\n无能为也，如何对此三杰。\n看取东野诗成，南昌书就，奈征车催发。\n後夜山深何处宿，红豆寒灯明灭。\n一老堪怜，两生未起，应念星星发。\n风传佳话，花村无犬惊月。", 
    "rhythmic": "念奴娇"
  }, 
  {
    "author": "汪", 
    "content": "千缕柳丝犹嫩，一星榆火初明。\n载将新意寿幽人。\n红袖持杯劝尽。\n老鹤自偏野性，沙鸥难比轻身。\n殷勤多谢祝长春。\n一笑东风夜静。", 
    "rhythmic": "西江月"
  }, 
  {
    "author": "汪", 
    "content": "民吾同胞，剖破藩篱，元是大家。\n故见之诰诏，视如子弟，谆勤恳切，悃无华。\n孝悌力田，职当劝相，起早非干为看花。\n亲酌酒，老农唯诺，句句仁芽。\n晓来犹觉寒些。\n看雨湿风吹旗□斜。\n笑吾生八十，尽谙农事，公筵既彻，更共烹茶。\n高唱豳风，敬酬令尹，王道桑麻乐有涯。\n春务急，见溪头杨柳，已可藏鸦。", 
    "rhythmic": "沁园春"
  }, 
  {
    "author": "汪", 
    "content": "一只船儿没赛。\n七十六年装载。\n把柁更须牢，风饱蒲帆轻快。\n无碍。\n无碍。\n匹似子猷访戴。", 
    "rhythmic": "如梦令"
  }, 
  {
    "author": "汪", 
    "content": "", 
    "rhythmic": "江城子"
  }, 
  {
    "author": "虞刚简", 
    "content": "儿有掌中杯。\n但把归期苦苦催。\n奕世衣冠仍上第，公台。\n元自诗书里面来。\n秋色为渠开。\n先我梁山马首回。\n猿鹤莫轻窥蕙帐，惊猜。\n抬步归休亦乐哉。", 
    "rhythmic": "南乡子"
  }, 
  {
    "author": "张拭", 
    "content": "万里烟堤，百花风榭，游女翩翩羽盖。\n彩挂秋千，向花梢娇对。\n矧门外、森立乔松，日花争丽，犹若当年文会。\n廊庙夔龙，暂卜邻交外。\n共讲真率，玉糁金齑脍。\n同萧散寄傲，樽倾北海。\n佳处难忘，约追欢须再。\n况风月不用一钱买。", 
    "rhythmic": "向湖边"
  }, 
  {
    "author": "赵希明", 
    "content": "空山木落。\n月淡阑干角。\n相与羊裘披上，方知道、宦情薄。\n老来须自觉。", 
    "rhythmic": "霜天晓角"
  }, 
  {
    "author": "程", 
    "content": "望皇都清晓，瑞日祥烟，洞开阊阖。\n一朵红云，映重瞳日月。\n万岁山高，九霞杯暖，正想宸游洽。\n绝塞庭琛，重闱天笑，年年仙阙。\n韶凤徘徊，蒲鱼演漾，镐酒恩浓，龙蟠建业。\n玉琢麟符，分付人中杰。", 
    "rhythmic": "醉蓬莱"
  }, 
  {
    "author": "程", 
    "content": "岁贡来从玉垒，天恩拜赐金奁。\n春风一朵紫云鲜。\n明月轻浮盏面。\n想见清都绛阙，雍容多少神仙。\n归来满袖玉炉烟。\n愿侍年年天宴。", 
    "rhythmic": "西江月"
  }, 
  {
    "author": "程", 
    "content": "饮罢天厨碧玉觞。\n仙韶九奏少停章。\n何人采得扶桑椹，捣就蓝桥碧绀霜。\n凡骨变，骤清凉。\n何须仙露与琼浆。\n君恩珍重浑如许，祝取天皇似玉皇。", 
    "rhythmic": "鹧鸪天"
  }, 
  {
    "author": "程", 
    "content": "玉女扫天净，雍观掠江宽。\n问君何事底急，夜半挟舟还。\n三岛眠龙惊觉，万顷明琼碾破，凉月照东南。\n碧气正吞吐，满挹漱膺肝。\n烟蓬上，乘云象，嗷天关。\n人间已梦，我独危坐玩漫汗。\n螭殿黄昏未锁，鹤氅翩跹蜚下，共吸酒壶乾。\n兴罢吹笙去，风露五更寒。", 
    "rhythmic": "水调歌头"
  }, 
  {
    "author": "程", 
    "content": "电阙驱神骏，铁棰起痴蛟。\n木鸣山裂盛夏，白昼野号。\n急上瑶庭深处，为问龙君何怒，抉破古天河。\n日华开绚采，雨意属诗豪。\n与君来，蜚玉佩，斩觚瓢。\n纤流沈羽，借我万斛沸银涛。\n醉拍满缸香雪，写竭一池浓墨，逸气正飘。\n何事谪仙子，归去续松醪。", 
    "rhythmic": "水调歌头"
  }, 
  {
    "author": "程", 
    "content": "日毂金钲赤，雪窦水晶寒。\n支机石下翻浪，喷薄出层关。\n半夜雌龙惊走，明日灵蛇张甲，蜚上石盘桓。\n多谢山君护，未放醉翁闲。\n安得醉，风，露珊珊。\n翠云老子，邀我瑶佩驾红鸾。\n一勺流觞何有，万石横缸如注，虹气饮溪乾。\n忽梦坐银井，长啸俯清湍。", 
    "rhythmic": "水调歌头"
  }, 
  {
    "author": "程", 
    "content": "天地本无际，南北竟谁分。\n楼前多景，中原一恨杳难论。\n却似长江万里，忽有孤山两点，点破水晶盆。\n为借鞭霆力，驱去附。\n望淮阴，兵冶处，俨然存。\n看来天意，止欠士雅与刘琨。\n三拊当时顽石，唤醒隆中一老，细与酌芳尊。\n孟夏正须雨，一洗北尘昏。", 
    "rhythmic": "水调歌头"
  }, 
  {
    "author": "程", 
    "content": "渤东南界，西北倚。\n当时推步，但知宇内有乾坤。\n午夜风轮微转，驾我浮空泛景，一息过天垠。\n俯视人间世，渺渺聚沤尘。\n挽天吴，摩海若，吐还吞。\n宁用计年，八十阳九又三阴。\n要自白榆星外，直至黑流沙底，山与泽俱平。\n不论初末度，一色界如银。", 
    "rhythmic": "水调歌头"
  }, 
  {
    "author": "程", 
    "content": "向来抵掌，未必总谈空。\n难遍举，质三事，试从公。\n记当年，赋得一丘一壑，天鸢阔，渊鱼静，莫击磬，但酌酒，尽从容。\n一水西来他日，会从公、曳杖其中。\n问前回归去，已笑白发成蓬。\n不识如今，几西风。\n蒙庄多事，论虱豕，推羊蚁，未辞终。\n又骤说，鱼得计，孰能通。\n□□□。\n叹如云罔罟，龙伯啖，眇难穷。\n凡三惑，谁使我，释然融。\n岂是匏瓜者，把行藏、悉俯鸿。", 
    "rhythmic": "六州歌头"
  }, 
  {
    "author": "程", 
    "content": "黄鹤楼前，江百尺、波横光溢。\n问老子、当年高兴，何人知得。\n最爱洞庭天际水，分明表里玻璃色。\n恐今宵、未必似前番，天应惜。\n都莫问，鸿锺勒。\n也休羡，壶天谪。\n忆故人霜下，乱滩横笛。\n便好骑鲸游汗漫，古来蟾影何曾没。\n更明年、重约再来时，乘槎客。", 
    "rhythmic": "满江红"
  }, 
  {
    "author": "程", 
    "content": "颇恨登临，浪自作、骚人愁语。\n石城上、何须苦说，死袁生褚。\n当日卧龙商略处，秦淮王气真何许。\n与君来、萧瑟北风寒，黄云暮。\n枕锺阜，湖玄武。\n生此虎，真蹲踞。\n看四山环合，休临江渚。\n可笑唐人无意度，却言此虎凌波去。\n君且住、明月为人来，潮生浦。", 
    "rhythmic": "满江红"
  }, 
  {
    "author": "程", 
    "content": "玉局仙人，轻帆万里，送入三吴。\n怪一舟如叶，元无浊物，依然姑射，满载冰壶。\n昔日文君，千言成诵，不识如今记得无。\n新来也，喜都将分付，一颗骊珠。\n向来田赋蠲输。\n散多少、春风巴与渝。\n算公家粗了，莼鲈而已，何妨西子，白发江湖。\n印铸黄金，时来须佩，毕竟人生万卷书。\n离情处，正秦淮岁晚，雪意模糊。", 
    "rhythmic": "沁园春"
  }, 
  {
    "author": "程", 
    "content": "休怪频年司钥，仙官长守仙宫。\n东风未肯到凡红。\n先舞云韶彩凤。\n都是一团和气，故教上苑春浓。", 
    "rhythmic": "步虚词・西江月"
  }, 
  {
    "author": "程", 
    "content": "公有仙姿，苍松野鹤，落落昂昂。\n论法主长生，仍须极贵，云台绛阙，都许尚羊。\n更忆当年，而今时候，一念功名下帝旁。\n天分付，使人间草木，尽有春香。\n人知相法奇庞。\n又那识、阴功事更长。\n算毗陵荒政，江东风采，忠文典则，生光。\n再岁秦淮，觚棱入梦，帷幄从来在庙堂。\n公归去，好平心献替，人望时康。", 
    "rhythmic": "沁园春"
  }, 
  {
    "author": "程", 
    "content": "那用招秋，休言推暑，风自薰兮。\n问谁解当初，识公来处，月明碧落，旆卷青霓。\n千丈长松，起人生意，冻芋寒瓜空满畦。\n还堪怪，怪诸公衮衮，我尚凭泥。\n须教一举崔嵬。\n算人世、功名各有梯。\n更何须炼鼎，玄霜绛雪，只烦煮茗，水饼冰齑。\n紫府多仙，招来满座，公自长生角亢齐。\n何曾也，有玉麟行地，老凤梧栖。", 
    "rhythmic": "沁园春"
  }, 
  {
    "author": "程", 
    "content": "君有新词，何妨为我，时遣奚奴。\n看此山大小，风流晋宋，眼中馀子，苦自侏儒。\n九曲清溪，千枝杨柳，还记新条更有无。\n春将好，欲从君商略，君意何如。\n佳人玉佩琼琚。\n更胸中、浇灌有诗书。\n把古人行处，从头检点，今人说底，却不须渠。\n更上石头，重登锺阜，画作金陵考古图。\n频相见，怕薰风早晚，便隔天隅。", 
    "rhythmic": "沁园春"
  }, 
  {
    "author": "程", 
    "content": "消得雕栏，也不枉教，车马如狂。\n怪元和一事，韩公子者，归来斫去，玉毁冈。\n为解花嘲，朝来试看，采佩殷霞露香。\n君休怪，算只缘太艳，俗障难降。\n诗人未易平章。\n向百卉、雕零独後装。\n看洪炉大器，从来成晚，只须这著，也做花王。\n况是月坡，花围一尺，压尽纷纷琐细芳。\n还堪笑，笑龙锺老凤，方入都堂。", 
    "rhythmic": "沁园春"
  }, 
  {
    "author": "程", 
    "content": "试课阳坡，春後添栽，多少杉松。\n正桃坞昼浓，云溪风软，从容延叩，太史丞公。\n底事越人，见垣一壁，比过秦关遽失瞳。\n江神吏，灵能脱罟，不发卫平蒙。\n休言唐举无功。\n更休笑、丘轲自厄穷。\n算汨罗醒处，元来醉里，真敖假孟，毕竟谁封。\n太史亡言，床头酿熟，人在晴岚杳霭中。\n新堤路，喜枝鳞角，夭矫苍龙。", 
    "rhythmic": "沁园春"
  }, 
  {
    "author": "程", 
    "content": "最是元来，苦无风雨。\n只恁匆匆归去。\n看游丝、都不恨，恨秦淮新涨，向人东注。\n醉里仙人，惜春曾赋。\n却不解、留春且住。", 
    "rhythmic": "锦堂春・锦堂春慢"
  }, 
  {
    "author": "程", 
    "content": "日躔东井，正轮桂影，十分光洁。\n火令方中符国运，天与非常英杰。\n荦荦平生，眼空宇宙，绿发千寻雪。\n笑谈一镇，单于底事心慑。\n晚岁佛地功深，人间富贵，五湖烟水阔。\n谁遣心期事左，须酬满、麒麟勋业。", 
    "rhythmic": "壶中天・念奴娇"
  }, 
  {
    "author": "程", 
    "content": "青旆摇风，朱帘漏月黄昏早。\n蓬山万叠忽蜚来，上有千灯照。\n和气祥烟缭绕。\n映琼楼、五云缥缈。\n青裙缟袂，乱吹繁弦，九衢欢笑。\n元是琴堂，十分管领春光到。\n手移星宿下人寰，招客来仙岛。\n信道邦人见少。\n彷佛似、皇都春好。\n明年只恐，鳌山扈从，随班清晓。", 
    "rhythmic": "烛影摇红"
  }, 
  {
    "author": "程", 
    "content": "烟漠漠。\n醉里看春都错。\n过了清明迟一著。\n牡丹重约摸。\n晓日渐明檐角。\n天与芳辰难却。\n驻得韶华元有药。\n桃源谁共约。", 
    "rhythmic": "谒金门"
  }, 
  {
    "author": "程", 
    "content": "道家弱水蓬莱，鲸波万里谁知得。\n人间自有，南昌居士，仙风道骨。\n诗似白星，貌如聃老，风尘挺出。\n向谪仙家里，滕王阁畔，飘玉佩、下丹阙。\n黄发四朝元老，又谁知、重生绿发。\n手提一笔，活人多少，三千功积。\n已冠文昌，人人瞻望，玉枢躔逼。\n对新凉、酒颊微红，宛是一星南极。", 
    "rhythmic": "水龙吟"
  }, 
  {
    "author": "程", 
    "content": "少年意气，脑燕兵胡，虏王区脱。\n眼底朦胧，腹中空洞，不著曹刘元白。\n闻道殊科八中，也要彩卢连掷。\n收拾尽，到如今但有，寸心如铁。\n天付，真奇特。\n口静神充，双眼胡僧碧。\n楚国离骚，唐朝词学，未信芳尘□歇。\n结取佳人香佩，截断儿曹绮舌。\n归去也，且斓斑戏彩，好春长日。", 
    "rhythmic": "喜迁莺"
  }, 
  {
    "author": "程", 
    "content": "评君谁似，似长松千丈，离奇多节。\n骨瘦棱棱，文高荦荦，今日□来仙阙。\n走卒识公容貌，酋虏问公官阀。\n更史馆，一编书多少，频添勋业。\n伟绝。\n今岁别。\n新绿名孙，又见枝生叶。\n底事七旬，双瞳如水，毕竟桂花方发。\n赐第彤墀秋早，又一瑶枢光洁。\n故人也，念相逢谁似，凤池同列。", 
    "rhythmic": "喜迁莺"
  }, 
  {
    "author": "程", 
    "content": "一天风露，喜初行弹压，人间残暑。\n金母此时，云先绛，又见枢星光吐。\n人道鸿逢日，可是东方明处。\n更天上、走王人络绎，仪鸾琼醑。\n听语。\n更希举。\n试把皇朝、盛事都来数。\n当日鳌头，皇扉侍母，绿发方瞳□□。\n更有飞凫王季，往往文星再聚。\n浑休问，但回班千岁，貂蝉成谱。", 
    "rhythmic": "喜迁莺"
  }, 
  {
    "author": "程", 
    "content": "去年玉燕，记曾期今岁，瑶光入度。\n今日都人，从头屈指，尽是黑头公辅。\n争道一朝语合，谁信千龄际遇。\n更积雨。\n晓来晴，洗出琉璃秋宇。\n笑语。\n知何许。\n旆卷青霓，来自钧天所。\n道骨仙风，安排顿著，须是人间紫府。\n要识云台高绝，更有凤池深处。\n从今数。\n看千秋万岁，永承明主。", 
    "rhythmic": "喜迁莺"
  }, 
  {
    "author": "程", 
    "content": "官已尚书，人犹寒素，仙有名言。\n谓是若人，法当至贵，仍主修年。\n唐人四字鲜妍。\n堪照映、画堂彩烟。\n更对新凉，一声芝曲，万斛金船。", 
    "rhythmic": "柳梢青"
  }, 
  {
    "author": "程", 
    "content": "嫩绿成堆。\n朝来红紫，都在莓苔。\n方见春来，又闻春去，暗里谁催。\n人生易老何哉。\n春去矣、秋风又来。\n何似云溪，长春日月，无去无归。", 
    "rhythmic": "柳梢青"
  }, 
  {
    "author": "程", 
    "content": "平生有意，把六经膏泽，人人沾受。\n白被子明康节辈，浪说乘除先後。\n遇合一时，英雄千古，谁是高强手。\n蹉跎岁晚，临风浩然搔首。\n今但入梦青山，云溪深处，烟月生怀袖。\n宿有十年萧散愿，此段功缘须就。", 
    "rhythmic": "酹江月・念奴娇"
  }, 
  {
    "author": "程", 
    "content": "袖手云溪畔。\n看人间、纷纷饥乌腐鼠，触蛮交战。\n便得金鱼垂玉带，多少雌黄点勘。\n算此语、必非河汉。\n直自弹冠班八座，更青春、数到期颐算。\n一段玉，无纤玷。\n公难学处尤堪羡。\n全似□、泠泠秋水，体清形健。\n衮处从来高一著，那肯随人脚转。\n要须是、常见乾坤清晏。\n天意未教公猛去，要都俞、了却从公便。\n歌寿，朱帘卷。", 
    "rhythmic": "贺新郎"
  }, 
  {
    "author": "程", 
    "content": "绿杨欲舞，红杏微笑，春工渐侈。\n试偻指、自从嘉定，数到宝庆□□里。\n无一岁、不书年大有，问元功谁燮理。\n□□□、於变雍熙，如此自当千岁。\n况是端笏蓬莱陛。\n但看雍容、玉立山峙。\n炼五色、补天无迹，扶日天衢光四被。\n安清、填群心声色，恬然如谈笑耳。\n更八荒、民生奠枕，此著又当千岁。\n又况善述先猷，严武备、不开边鄙。\n阴功遍南北，千岁未多畴祉。\n且说总是三千岁。", 
    "rhythmic": "宝鼎现"
  }, 
  {
    "author": "程", 
    "content": "归来一笑，尚看看趁得，人间寒食。\n阿寿牵衣仍问我，双鬓新来添白。\n忍见庭前，去年芳草，依旧青青色。\n西湖雨後，绿波两岸平拍。\n天教断送流年，三之一矣，又是成疏隔。\n燕子春寒浑未到，谁说江南消息。\n玉树熏香，冰桃翻浪，好个山间景物。\n这回归去，松风深处横笛。", 
    "rhythmic": "念奴娇"
  }, 
  {
    "author": "程", 
    "content": "嫣然一笑，向烛花光下，经年才见。\n欲语还羞如有恨，方得东君一盼。\n天意无情，更教微雨，香泪流丹脸。\n今朝霁色，笙歌初沸庭院。\n因是思入东屏，当年手植，遍桃源低岸。\n失脚东来春七度，辜负芳丛无限。\n问讯园丁，宁如归去，细与从头看。\n东风独立，白云遮断双眼。", 
    "rhythmic": "念奴娇"
  }, 
  {
    "author": "程", 
    "content": "銮殿秋深，玉堂宵永，千门人静。\n问天上、西风几度，金盘光满，露浓银井。\n碧云飞下双鸾影。\n迤逦笙歌近笑语，群仙隐隐。\n更前问讯。\n堕在红尘今省。\n渐曙色、晓风清迥。\n更积霭沈阴、都卷尽。\n向窗前、引镜看来，尚喜精神炯炯。", 
    "rhythmic": "倾杯・倾杯乐"
  }, 
  {
    "author": "程", 
    "content": "算千葩百卉，谁伴东风，早春时候。\n唯有江梅，在人间长久。\n雪後霜前，冲涉多少，尚精神如旧。\n岁岁年年，酴酥饮了，便为公寿。\n更向尊前席上，细看人与梅花，棱棱争瘦。\n桃李漫山，都落芳尘後。", 
    "rhythmic": "醉蓬莱"
  }, 
  {
    "author": "程", 
    "content": "记蟾宫桂子，撒向人间，如今时候。\n□□□□，□□□□□。\n白下长干，乱滩横笛，想昔游依旧。\n大海一沤，千年一息，谁称彭寿。\n开遍门前丹蕊，渐西风入东篱，酿成仙酒。\n□□□□，□□□□□。", 
    "rhythmic": "醉蓬莱"
  }, 
  {
    "author": "程", 
    "content": "天上初秋桂子，庭前八月丹花。\n一年一度见仙槎。\n秋色分明如画。\n愿把阴功一脉，灯灯相续无涯。\n降祥作善岂其差。\n永作渔樵嘉话。", 
    "rhythmic": "西江月"
  }, 
  {
    "author": "程", 
    "content": "底事中秋无月，元来留待今宵。\n群仙拍手度仙桥。\n惊起眠龙夭矫。\n天上灵槎一度，人间八月江潮。\n西兴渡口几魂消。\n又见潮生月上。", 
    "rhythmic": "西江月"
  }, 
  {
    "author": "程", 
    "content": "未岁嘉平，初旬日四，雪中归自崇唐。\n山林湖海，一气接苍茫。\n踏尽玉龙千丈，更一望、龙尾天长。\n须臾上，高峰四顾，迤逦过前冈。\n群山，如玉削，松林百万，尽傅琼霜。\n浑疑是天际，一鹤翱翔。\n人道玉皇三六，欲一叩、风力方刚。\n明朝好，金乌衔烛，八表散祥光。", 
    "rhythmic": "满庭芳"
  }, 
  {
    "author": "程", 
    "content": "去腊飞花，今春未已，迤逦将度元宵。\n俄然甲子，青帝下新条。\n净扫一天沈霭，红轮满、大地山河。\n从今好，便当听取，万国起歌谣。\n有人，当此际，锄云深坞，剪月中阿。\n已占断春风，自种仙桃。\n更扶疏桂影直，从岩底、上拂云梢。\n仍为我，长摩苍石，无负此清波。", 
    "rhythmic": "满庭芳"
  }, 
  {
    "author": "程", 
    "content": "人道苍姬，燠多寒少，故教千岁绵绵。\n算来春夏，一气本无偏。\n底事今年玉历，秋未朔、风露泠然。\n君知否，山深地僻，自是早霜天。\n如今，当此去，十分亲切，面问婵娟。\n何须看仙槎，海上重还。\n好在金英玉屑，□为我、满泛金船。\n仍传语，横江秀石，□永锁三川。", 
    "rhythmic": "满庭芳"
  }, 
  {
    "author": "程", 
    "content": "不应双睫。\n看尽人间花与雪。\n曾是当时。\n一朵红云拥日飞。\n如今正好。\n万绿千红深处坐。\n也使春工。\n唤作天池五月风。", 
    "rhythmic": "减字木兰花"
  }, 
  {
    "author": "朱用之", 
    "content": "宫额涂黄。\n怕笺凝怨墨，酒渍离觞。\n红楼春寄梦，青琐夕生香。\n花气暖，柳阴凉。\n棹曲水沧浪。\n爱弄娇、临流梳洗，顾影低相。\n桃花结子成双。\n纵题红去後，枉误刘郎。\n琴心挑别恨，莺羽学新妆。\n千万恨，恼愁肠。", 
    "rhythmic": "意难忘"
  }, 
  {
    "author": "厉元范", 
    "content": "", 
    "rhythmic": "失调名"
  }, 
  {
    "author": "郑域", 
    "content": "道是花来春未。\n道是雪来香异。\n竹外一枝斜。\n野人家。\n冷落竹篱茅舍。\n富贵玉堂琼榭。\n两地不同栽。\n一般开。", 
    "rhythmic": "昭君怨"
  }, 
  {
    "author": "郑域", 
    "content": "水晶宫殿，放三千龙女，凌波浮浴。\n花里雕房分洞户，隐隐钉头齐簇。\n处子娇羞，碧裙无袖，密护圆玉。\n堤头微露，半身犹掩金绿。\n知是紫府筵开，□随纤指，出玲珑窗屋。\n倩剥霓裳轻手搔，掐损些些香玉。\n端的中心，密藏芳意，苦苦何时足。\n巴城憔悴，采歌犹闻新曲。", 
    "rhythmic": "念奴娇"
  }, 
  {
    "author": "郑域", 
    "content": "嫣然一笑，风味人间没。\n来自广寒宫，直偷得、天香入骨。\n软金缕屑，点缀碧琼枝，花藏叶，叶笼花，刚被风吹拂。\n道人衾帐，不用沈烟熨。\n插满枕屏山，觉身在、蓝桥仙窟。\n一觞一咏，消得九秋愁，篱边菊，畹中兰，甘避芳尘不。", 
    "rhythmic": "蓦山溪"
  }, 
  {
    "author": "郑域", 
    "content": "绿云剪叶。\n低护黄金屑。\n占断花中声誉，香与韵、两清洁。\n胜绝。\n君听说。", 
    "rhythmic": "霜天晓角"
  }, 
  {
    "author": "郑域", 
    "content": "素肌莹净，隔鲛绡贴衬，猩红妆束。\n火伞飞空熔不透，一块玲珑冰玉。\n破暑当筵，褪衣剥带，微露真珠肉。\n中心些子，向人何大焦缩。\n应恨旧日杨妃，尘埃走遍，向南闽西蜀。\n困入筠笼消黯搅，香色精神愁蹙。\n赖有君谟，为传家谱，不弃青黄绿。\n到头甜口，是人都要圜熟。", 
    "rhythmic": "念奴娇"
  }, 
  {
    "author": "郑域", 
    "content": "蕊宫仙子，爱痴儿、不禁三偷家果。\n弃核成根传汉苑，依旧风烟难□。\n老养丹砂，长留红脸，点透胭脂颗。\n金盘盛处，恍然天上新堕。\n莫厌对此飞觞，千年一熟，异人间梨枣。\n刘阮尘缘犹未断，却向花间飞过。\n争似莲枝，摘来满把，莺嘴平分破。\n餐霞嚼露，镇长歌醉蓬岛。", 
    "rhythmic": "念奴娇"
  }, 
  {
    "author": "郑域", 
    "content": "东陵美景，有轻烟和月，斜风吹雨。\n一体龙须随地转，不学松萝儿女。\n结就员青，收来掌握，犹带金盘露。\n拍浮金井，水花零乱飞舞。\n谁信六月飘霜，破开落刃，散银丝金缕。\n冷碧凄香萦齿颊，洗我尘襟烦暑。\n杜老吟诗，已公留客，此兴无今古。\n安期非诞，世间有枣如许。", 
    "rhythmic": "念奴娇"
  }, 
  {
    "author": "郑域", 
    "content": "东风吹雨破花悭。\n客毡晓梦生寒。\n有人斜倚小屏山。\n蹙损眉弯。\n合是一钗双燕，却成两镜孤鸾。\n暮云修竹泪留残。\n翠袖凝斑。", 
    "rhythmic": "画堂春"
  }, 
  {
    "author": "郑域", 
    "content": "东风料峭寒吹面。\n低下绣帘休卷。\n憔悴怕他春见。\n一任莺花怨。\n新愁不受诗排遣。\n尘满玉毫金砚。\n若问此愁深浅。\n天阔浮云远。", 
    "rhythmic": "桃源忆故人"
  }, 
  {
    "author": "郑域", 
    "content": "嗟来咄去，被天公、把做小儿调戏。\n蹀雪龙庭归未久，还促炎州行李。\n不半年间，北胡南越，一万三千里。\n征衫著破，著衫人、可知矣。\n休问海角天涯，黄蕉丹荔，自足供甘旨。\n泛绿依红无个事，时舞斑衣而已。\n救蚁藤桥，养鱼盆沼，是亦经纶耳。\n伊周安在，且须学老莱子。", 
    "rhythmic": "念奴娇"
  }, 
  {
    "author": "郑域", 
    "content": "酒薄愁浓醉不成。\n夜长枕数残更。\n嫩寒时节过烧灯。\n已自孤鸾羞对镜，未能双凤怕闻笙。\n莫教吹作别离声。", 
    "rhythmic": "浣溪沙"
  }, 
  {
    "author": "王澡", 
    "content": "疏明瘦直。\n不受东皇识。\n留与伴春终肯，千红底、怎著得。\n夜色。\n何处笛。", 
    "rhythmic": "霜天晓角"
  }, 
  {
    "author": "王澡", 
    "content": "玉东西，歌宛转。\n未做苦离调。\n著上征衫，字字是愁抱。\n月寒鬓影刁萧，舵楼开缆，记柳暗、乳鸦啼晓。\n短亭草。\n还是绿与春归，罗屏梦空好。\n燕语难凭，憔悴未渠了。\n可能妒柳羞花，起来浑懒，便瘦也、教春知道。", 
    "rhythmic": "祝英台近"
  }, 
  {
    "author": "赵希", 
    "content": "又是年时，冷烟寒食梨花院。\n柳金拖线。\n一曲珠歌转。\n翠碧雕梁，风软帘通燕。\n何须劝。\n酒豪诗健。\n逸韵今重见。", 
    "rhythmic": "点绛唇"
  }, 
  {
    "author": "戴复古", 
    "content": "赤壁矶头，一番过、一番怀古。\n想当时、周郎年少，气吞区宇。\n万骑临江貔虎噪，千艘列炬鱼龙怒。\n卷长波、一鼓困曹瞒，今如许。\n江上渡，江边路。\n形胜地，兴亡处。\n览遗踪，胜读史书言语。\n几度东风吹世换，千年往事随潮去。\n问道傍、杨柳为谁春，摇金缕。", 
    "rhythmic": "满江红"
  }, 
  {
    "author": "戴复古", 
    "content": "雕鹗上云汉，虎豹守天关。\n一官游戏，笑向古郢试朱。\n天下封疆几郡，尽得公为太守，奉诏仰天宽。\n万物一吐气，千里贺平安。\n雪楼高，三百尺，玉栏干。\n政成无事，时复把酒对江山。\n问讯莫愁安在，见说风流宋玉，犹有屋三间。\n请和阳春曲，留与世人看。", 
    "rhythmic": "水调歌头"
  }, 
  {
    "author": "戴复古", 
    "content": "一曲狂歌，有百馀言，说尽一生。\n费十年灯火，读书读史，四方奔走，求利求名。\n蹭蹬归来，闭门独坐，赢得穷吟诗句清。\n夫诗者，皆吾侬平日，愁叹之声。\n空馀豪气峥嵘。\n安得良田二顷耕。\n向临邛涤器，可怜司马，成都卖卜，谁识君平。\n分则宜然，吾何敢怨，蝼蚁逍遥戴粒行。\n开怀抱，有青梅荐酒，绿树啼莺。", 
    "rhythmic": "沁园春"
  }, 
  {
    "author": "戴复古", 
    "content": "说与黄花道。\n九秋深、三光五岳，气锺英表。\n金马玉堂真学士，蕴藉诗书奥妙。\n一一是、经纶才调。\n斟酌古今来活国，算忠言、谠论知多少。\n又入奏，金门晓。\n朝回问寝披萱草。\n对高堂长说，一片君恩难报。\n更待痴儿千载遇，膝下十分荣耀。\n趁绿鬓、朱颜不老。\n整顿乾坤济时了，奉板舆、拜国夫人号。\n可谓忠，可谓孝。", 
    "rhythmic": "贺新郎"
  }, 
  {
    "author": "戴复古", 
    "content": "忆把金酒。\n叹别来、光阴荏苒，江湖宿留。\n世事不堪频着眼，赢得两眉长皱。\n但东望、故人翘首。\n木落山空天远大，送飞鸿、北去伤怀久。\n天下事，公知否。\n钱塘风月西湖柳。\n渡江来、百年机会，从前未有。\n唤起东山丘壑梦，莫惜风霜老手。\n要整顿、封疆如旧。\n早晚枢庭开幕府，是英雄、尽为公奔走。\n看金印，大如斗。", 
    "rhythmic": "贺新郎"
  }, 
  {
    "author": "戴复古", 
    "content": "百尺连云起。\n试登临、江山人物，一时俱伟。\n旁挹金陵龙虎势，京岘诸峰对峙。\n隐隐接、扬州歌吹。\n雪浪舞从三峡下，乍逢迎、海若谈秋水。\n形胜地，有如此。\n使君一世经纶志。\n把风斤月斧，来此等闲游戏。\n见说楼成无多日，大手一何容易。\n笑天下、纷纷血指。\n酝酿春风与和气，举长江、变作香醪美。\n人共乐，醉桃李。", 
    "rhythmic": "贺新郎"
  }, 
  {
    "author": "戴复古", 
    "content": "轮奂半天上，胜概压南楼。\n筹边独坐，岂欲登览快双眸。\n浪说胸吞云梦，直把气吞残虏，西北望神州。\n百载一机会，人事恨悠悠。\n骑黄鹤，赋鹦鹉，谩风流。\n岳王祠畔，杨柳烟锁古今愁。\n整顿乾坤手段，指授英雄方略，雅志若为酬。\n杯酒不在手，双鬓恐惊秋。", 
    "rhythmic": "水调歌头"
  }, 
  {
    "author": "戴复古", 
    "content": "三日春光，群贤胜践，山阴何似山阳。\n鹅池墨妙，曲水记流觞。\n自许风流丘壑，何人共、击楫长江。\n新亭上，山河有异，举目恨堂堂。\n使君，经世志，十年边上，两鬓风霜。\n问池边杨柳，因甚凄凉。\n万树重新种了，株株在、桃李花傍。\n仍须待，剩栽兰芷，为国洗河湟。", 
    "rhythmic": "满庭芳"
  }, 
  {
    "author": "戴复古", 
    "content": "赤壁矶头，临皋亭下，扁舟两度经过。\n江山如画，风月奈愁何。\n三国英雄安在，而今但、一目烟波。\n风流处，竹楼无恙，相对有东坡。\n登临，还自笑，狂游四海，一向忘家。\n算天寒路远，早早归呵。\n明日片帆东下，沧洲上、千里芦花。\n真堪爱，买鱼沽酒，到处听吴歌。", 
    "rhythmic": "满庭芳"
  }, 
  {
    "author": "戴复古", 
    "content": "龙山行乐。\n何如今日登黄鹤。\n风光政要人酬酢。\n欲赋归来，莫是渊明错。\n江山登览长如昨。\n飞鸿影里秋光薄。", 
    "rhythmic": "醉落魄・一斛珠"
  }, 
  {
    "author": "戴复古", 
    "content": "袖剑飞吟。\n洞庭青草，秋水深深。\n万顷波光，岳阳楼上，一快披襟。\n不须携酒登临。\n问有酒、何人共斟。\n变尽人间，君山一点，自古如今。", 
    "rhythmic": "柳梢青"
  }, 
  {
    "author": "戴复古", 
    "content": "处处逢花，家家插柳。\n政寒食、清明时候。\n奉板舆行乐，使星随後。\n人间稀有。\n出郭寻仙，绣衣春昼。\n马上列、两行红袖。", 
    "rhythmic": "锦帐春"
  }, 
  {
    "author": "戴复古", 
    "content": "万石崔嵬，二水涟漪。\n此江山、天下之奇。\n太平气象，百姓熙熙。\n有文章公，经纶手，把州麾。\n满斟寿酒，笑拈梅枝。\n管年年、长见花时。", 
    "rhythmic": "行香子"
  }, 
  {
    "author": "戴复古", 
    "content": "新荷池沼，绿槐庭院。\n檐外雨声初断。\n喧喧两部乱蛙鸣，怎得似、啼莺。\n风光流转。\n客游汗漫。\n莫问鬓丝长短。\n即时杯酒醉时歌，算省得、闲愁一半。", 
    "rhythmic": "鹊桥仙"
  }, 
  {
    "author": "戴复古", 
    "content": "莺啼啼不尽，任燕语、语难通。\n这一点闲愁，十年不断，恼乱春风。\n重来故人不见，但依然、杨柳小楼东。\n记得同题粉壁，而今壁破无踪。\n兰皋新涨绿溶溶。\n流恨落花红。\n念著破春衫，当时送别，灯下裁缝。", 
    "rhythmic": "木兰花慢"
  }, 
  {
    "author": "戴复古", 
    "content": "卖花担上，菊蕊金初破。\n说着重阳怎虚过。\n看画城簇簇，酒肆歌楼，奈没个巧处，安排着我。\n家乡煞远哩，抵死思量，枉把眉头万千锁。\n一笑且开怀，小阁团栾，旋簇着、几般蔬果。\n把三杯两盏记时光，问有甚曲儿，好唱一个。", 
    "rhythmic": "洞仙歌"
  }, 
  {
    "author": "戴复古", 
    "content": "宿酒才醒又醉，春霄欲雨还晴。\n柳边花底听莺声。\n白发莫教临镜。\n过隙光阴易去，浮云富贵难凭。\n但将一笑对公卿。\n我是无名百姓。", 
    "rhythmic": "西江月"
  }, 
  {
    "author": "戴复古", 
    "content": "三过武昌台下，却逢三度重阳。\n菊花祗作旧时黄。\n白雪堆人头上。\n昨日将军亭馆，今朝陶令壶觞。\n醉来东望海茫茫。\n家近蓬莱方丈。", 
    "rhythmic": "西江月"
  }, 
  {
    "author": "戴复古", 
    "content": "蜗角争多少。\n是英雄、割据乾坤，到头休了。\n一片泥涂荒草地，尽是鱼龙故道。\n新堤上、风涛难保。\n沧海桑田何时变，怕桑田、未变人先老。\n休为此，生烦恼。\n讼庭不许频频到。\n这官坊、翻来覆去，有何分晓。\n无诤人中为第一，长讼元非吉兆。\n但有恨、平章不早。\n尊酒唤回和气在，看从来、兄弟依然好。\n把前事，付一笑。", 
    "rhythmic": "贺新郎"
  }, 
  {
    "author": "戴复古", 
    "content": "请赋林堂，林堂未成，吾何赋哉。\n想胸中丘壑，山中风月，亭台几所，花木千栽。\n应接光阴，品题胜概，须待堂成我再来。\n听分付，是经行去处，莫放苍苔。\n吾曹不堕尘埃。\n要胸次长随笑口开。\n任江湖浪迹，鸥盟雁序，功名到手，凤阁鸾台。\n它日相寻，有逾此约，酌水浮君三百杯。\n闻斯语，有冠山突兀，袍岭崔嵬。", 
    "rhythmic": "沁园春"
  }, 
  {
    "author": "戴复古", 
    "content": "圉圉洋洋各自由。\n或行或舞或沈浮。\n观鱼未必知鱼乐，政恐清波照白头。\n休结纲，莫垂钩。\n机心一露使鱼愁。\n终知不是池中物，掉尾江湖汗漫游。", 
    "rhythmic": "鹧鸪天"
  }, 
  {
    "author": "戴复古", 
    "content": "羊城旧路。\n檀板一声惊客去。\n不拟重来。\n白发飘飘上越台。\n故人居处。\n曲巷深深通竹所。\n问讯桃花。\n欲访刘郎不在家。", 
    "rhythmic": "减字木兰花"
  }, 
  {
    "author": "戴复古", 
    "content": "天台狂客。\n醉里不知秋鬓白。\n应接风光。\n忆在江亭醉几场。\n吴姬劝酒。\n唱得廉颇能饭否。\n西雨东晴。\n人道无情又有情。", 
    "rhythmic": "减字木兰花"
  }, 
  {
    "author": "戴复古", 
    "content": "阻风中酒。\n流落江湖成白首。\n历尽艰关。\n赢得虚名在世间。\n浩然归去。\n忆着石屏茅屋趣。\n想见山村。\n树有交柯犊有孙。", 
    "rhythmic": "减字木兰花"
  }, 
  {
    "author": "戴复古", 
    "content": "病起无聊倚绣床。\n玉容清瘦懒梳妆。\n水沈烟冷橘花香。\n说个话儿方有味，吃些酒子又何妨。\n一声啼断人肠。", 
    "rhythmic": "浣溪沙"
  }, 
  {
    "author": "戴复古", 
    "content": "醉狂痴作。\n误信青楼约。\n酒醒梅花吹画角。\n翻得一场寂寞。\n相如谩赋凌云。\n琴台不遇文君。\n江上琵琶旧曲，只堪分付商人。", 
    "rhythmic": "清平乐"
  }, 
  {
    "author": "戴复古", 
    "content": "误入风尘门户，驱来花月楼台。\n樽前几度得徘徊。\n可怜容易别，不见牡丹开。\n莫恨银瓶酒尽，但将妾泪添杯。\n江头恰限北风回。\n再三相祝去，千万寄书来。", 
    "rhythmic": "临江仙"
  }, 
  {
    "author": "戴复古", 
    "content": "西山岩壑，东湖亭馆，尽是经行旧路。\n别时方见有荷花，还又见、梅花岁暮。\n宋家兄弟，黄家兄弟，一一烦君传语。\n相忘不寄一行书，元自有、不相忘处。", 
    "rhythmic": "鹊桥仙"
  }, 
  {
    "author": "戴复古", 
    "content": "泛杭川，临尘水。\n几日共游戏。\n歌笑开怀，酒醒又还醉。\n奈何一但分携，连宵风雨，剪不断、客愁千里。\n水云际。\n遥望一片飞鸿，苦是失群地。\n满眼春风，管甚闲桃李。\n此行归老家山，相逢难又，但一味、相思而已。", 
    "rhythmic": "祝英台近"
  }, 
  {
    "author": "戴复古", 
    "content": "大江西去，郁孤台八境，人间图画。\n地涌千峰摇翠浪，两派玉虹如泻。\n弹压江山，品题风月，四海今王谢。\n风流人物，如公一世雄也。\n一片忧国丹心，弹丝吹笛，未必能陶写。\n西北风尘方洞，宰相闲归绿野。", 
    "rhythmic": "大江西上曲・念奴娇"
  }, 
  {
    "author": "戴复古", 
    "content": "太守风流，何人似、金华仙伯。\n试看取、珠篇玉句，银钩铁画。\n叶叶柳眉齐抹翠，梢梢花脸争匀白。\n比池塘、春草梦来诗，尤奇绝。\n胸中有，蛾眉月。\n笔头带，蓬□雪。\n笑归来万里，不登今阙。\n鹿瑞堂前冬日暖，螺山江上春波阔。\n但伤时、一念不能休，添华发。", 
    "rhythmic": "满江红"
  }, 
  {
    "author": "戴复古", 
    "content": "壶山好，博古又通今。\n结屋三间藏万卷，挥毫一字直千金。\n四海有知音。\n门外路，咫尺是湖阴。", 
    "rhythmic": "望江南・忆江南"
  }, 
  {
    "author": "戴复古", 
    "content": "壶山好，胆气不妨粗。\n手奋空拳成活计，眼穿故纸下功夫。\n处世未全疏。\n生涯事，近日果何如。", 
    "rhythmic": "望江南・忆江南"
  }, 
  {
    "author": "戴复古", 
    "content": "壶山好，文字满胸中。\n诗律变成长庆体，歌词渐有稼轩风。\n最会说穷通。\n中年後，虽老未成翁。", 
    "rhythmic": "望江南・忆江南"
  }, 
  {
    "author": "戴复古", 
    "content": "壶山好，也解忆狂夫。\n转首便成千里别，经年不寄一行书。\n浑似不相疏。\n催归曲，一唱一愁予。", 
    "rhythmic": "望江南・忆江南"
  }, 
  {
    "author": "戴复古", 
    "content": "石屏老，家住海东云。\n本是寻常田舍子，如何呼唤作诗人。\n无益费精神。\n千首富，不救一生贫。", 
    "rhythmic": "望江南・忆江南"
  }, 
  {
    "author": "戴复古", 
    "content": "石屏老，长忆少年游。\n自谓虎头须食肉，谁知猿臂不封侯。\n身世一虚舟。\n平生事，说着也堪羞。", 
    "rhythmic": "望江南・忆江南"
  }, 
  {
    "author": "戴复古", 
    "content": "石屏老，悔不住山林。\n注定一生知有命，老来万事付无心。\n巧语不如喑。\n贫亦乐，莫负好光阴。", 
    "rhythmic": "望江南・忆江南"
  }, 
  {
    "author": "戴复古", 
    "content": "今朝欲去。\n忽有留人处。\n说与江头杨柳树。\n系我扁舟且住。\n十分酒兴诗肠。\n难禁冷落秋光。\n借取春风一笑，狂夫到老犹狂。", 
    "rhythmic": "清平乐"
  }, 
  {
    "author": "戴复古", 
    "content": "长亭短亭。\n春风酒醒。\n无端惹起离情。\n有黄鹂数声。\n芙蓉绣茵。\n江山画屏。\n梦中昨夜分明。\n悔先行一程。", 
    "rhythmic": "醉太平"
  }, 
  {
    "author": "戴复古", 
    "content": "草木生春，楼台不夜，团团月上云霄。\n太平官府，民物共逍遥。\n指点江梅一笑，几番负、雨秀风娇。\n今年好，花边把酒，歌舞醉元宵。\n风流，贤太守，青云志气，玉树丰标。\n是神仙班里，旧日王乔。\n出奉板舆行乐，金莲照、十里笙箫。\n收灯後，看看丹诏，催入圣明朝。", 
    "rhythmic": "满庭芳"
  }, 
  {
    "author": "戴复古", 
    "content": "渔父饮，不须钱。", 
    "rhythmic": "渔父・渔歌子"
  }, 
  {
    "author": "戴复古", 
    "content": "渔父醉，钓竿闲。", 
    "rhythmic": "渔父・渔歌子"
  }, 
  {
    "author": "戴复古", 
    "content": "渔父醒，荻花洲。", 
    "rhythmic": "渔父・渔歌子"
  }, 
  {
    "author": "戴复古", 
    "content": "渔父笑，笑何人。", 
    "rhythmic": "渔父・渔歌子"
  }, 
  {
    "author": "戴复古", 
    "content": "访衡山之顶，雪鸿渺渺，湘江之上，梅竹娟娟。\n寄语波臣，传言鸥鹭，稳护渠侬书画船。", 
    "rhythmic": "沁园春"
  }, 
  {
    "author": "戴复古妻", 
    "content": "惜多才，怜薄命，无计可留汝。\n揉碎花笺，忍写断肠句。\n道傍杨柳依依，千丝万缕，抵不住、一分愁绪。\n如何诉。\n便教缘尽今生，此身已轻许。\n捉月盟言，不是梦中语。\n後回君若重来，不相忘处，把杯酒、浇奴坟土。", 
    "rhythmic": "祝英台近"
  }, 
  {
    "author": "李子酉", 
    "content": "纱窗春睡朦胧著。\n相见尚怀相别恶。\n梦随城上角声残，泪逐楼前花片落。\n东风不解吹愁却。", 
    "rhythmic": "玉楼春"
  }, 
  {
    "author": "徐梦龙", 
    "content": "冰肌玉容。\n情真意浓。\n小楼几度春风。\n醉琉璃酒钟。\n关山万重。\n何时又逢。\n思量雨迹云踪。\n似襄王梦中。", 
    "rhythmic": "醉太平"
  }, 
  {
    "author": "赵扩", 
    "content": "花似醺容上玉肌。\n方论时事却嫔妃。\n芳阴人醉漏声迟。\n珠箔半钩风乍暖，雕梁新语燕初飞。\n斜阳犹送水精卮。", 
    "rhythmic": "浣溪沙"
  }, 
  {
    "author": "方信孺", 
    "content": "碧洞青崖著雨，红泉白石生寒。\n来十月九湖山。\n人笑元郎太漫。\n绝壑偏宜叠鼓，夕阳休唤归鞍。\n兹游未必胜骖鸾。\n聊作湖南公案。", 
    "rhythmic": "西江月"
  }, 
  {
    "author": "龚大明", 
    "content": "山居好。\n山居好。", 
    "rhythmic": "失调名"
  }, 
  {
    "author": "龚大明", 
    "content": "山居好。\n山居好。", 
    "rhythmic": "失调名"
  }, 
  {
    "author": "龚大明", 
    "content": "山居好。\n山居好。", 
    "rhythmic": "失调名"
  }, 
  {
    "author": "龚大明", 
    "content": "山居好。\n山居好。", 
    "rhythmic": "失调名"
  }, 
  {
    "author": "龚大明", 
    "content": "清高绝，雪崖翁。", 
    "rhythmic": "失调名"
  }, 
  {
    "author": "龚大明", 
    "content": "我本无为野客，飘飘浪迹人间。\n一时被命住名山。\n未免随机应变。\n识破尘劳扰扰，何如乐取清闲。\n流霞细酌咏诗篇。\n且与白云为伴。", 
    "rhythmic": "西江月"
  }, 
  {
    "author": "陈楠", 
    "content": "夺取天机妙，夜半看辰杓。\n一些珠露，阿谁运倒稻花头。\n便向此时采取，宛如碧莲合蕊，滴破玉池秋。\n万籁风初起，明月一沙鸥。\n紫河车，乘赤凤，入琼楼。\n谓之玉汞，与铅与土正相投。\n五气三花聚顶，吹著自然真火，炼得似红榴。\n十月胎仙出，雷电送金虬。", 
    "rhythmic": "水调歌头"
  }, 
  {
    "author": "陈楠", 
    "content": "红莲含蕊，露珠凝碧，飞落华池滴滴。\n运归金鼎唤丁公，炼得似、一枚朱橘。\n三花喷火，五云拥月，上有金胎神室。\n洞房云雨正春风，十个月、胎仙了毕。", 
    "rhythmic": "鹊桥仙"
  }, 
  {
    "author": "陈楠", 
    "content": "金丹大药人人有。\n要须是、心传口授。\n一片白龙肝，一盏醍醐酒。\n只为离无寻坎有。\n移却南宸回北斗。\n好笑。\n见金翁姹女，两个厮斗。\n些儿铅汞调匀，观汉月海潮，抽添火候。\n一箭透三关，方表神仙手。\n兔子方来乌处住，龟儿便把蛇吞了。", 
    "rhythmic": "真珠帘"
  }, 
  {
    "author": "陈楠", 
    "content": "黄中宝，须向胆中求。\n春气令人生万物，乾坤膝下与吾俦。\n百脉自通流。\n施造化，左右火双抽。", 
    "rhythmic": "望江南・忆江南"
  }, 
  {
    "author": "陈楠", 
    "content": "玄珠降，丹窟在中宫。\n九候息调重九数，赤波或进太阳东。\n心肾遂交通。\n逢六变，重六息阴功。", 
    "rhythmic": "望江南・忆江南"
  }, 
  {
    "author": "陈楠", 
    "content": "毛发薄，三转运行阳。\n胎色渐红阴渐缩，推移岁运助阳刚。\n育火养中央。\n成物象，五转辨微茫。", 
    "rhythmic": "望江南・忆江南"
  }, 
  {
    "author": "陈楠", 
    "content": "丹已返，四转运行阴。\n逢六闭藏阳户气，三关全透合丁壬。\n龟游任浮沉。\n时出入，无碍贯他心。", 
    "rhythmic": "望江南・忆江南"
  }, 
  {
    "author": "陈楠", 
    "content": "珠自右，紫电入丹城。\n内养婴儿成赤象，时逢五转采阳精。\n火自水中生。\n烧鬼岳，紫电起峥嵘。", 
    "rhythmic": "望江南・忆江南"
  }, 
  {
    "author": "陈楠", 
    "content": "日精满，阴魄化无形。\n每遇月圆开地户，神龟时饮碧瑶精。\n清洁复如冰。\n阳砂赤，阴粉色微青。", 
    "rhythmic": "望江南・忆江南"
  }, 
  {
    "author": "陈楠", 
    "content": "形透日，七转任飞腾。\n幽静深岩图宴坐，息无来往气坚凝。\n却粒著其能。\n生成火，返本气澄清。", 
    "rhythmic": "望江南・忆江南"
  }, 
  {
    "author": "陈楠", 
    "content": "内外变，八转始还元。\n地带长垂主坎户，周行胎息贯天门。\n太始道方存。\n纯一体，赤黑气常喷。", 
    "rhythmic": "望江南・忆江南"
  }, 
  {
    "author": "史弥巩", 
    "content": "羊左合人我。\n左既绝粮甘自饿。\n羊仕楚王官职大。\n依旧杀身蓬颗。", 
    "rhythmic": "失调名"
  }, 
  {
    "author": "徐鹿卿", 
    "content": "廊庙补天手，夷夏想威名。\n上前张胆明目，倾倒汉公卿。\n二百年来章贡，前赵後萧相□，今古两豪英。\n四海望霖雨，可但总祥刑。\n自儿时，文字里，已心倾。\n魁躔邈在霄汉，薄宦偶趋承。\n山见崆峒秀丽，水见玉虹清绝，犹愿见先生。\n寄语二三子，洙泗在江城。", 
    "rhythmic": "水调歌头"
  }, 
  {
    "author": "徐鹿卿", 
    "content": "雪销平野，正云开天宇，灯辉花市。\n明灭吐吞无尽藏，巧斗飞桥激水。\n铁马响冰，牙旗穿夜，箫鼓声歌沸。\n丰年欢笑，酿成千里和气。\n相欢交□游嬉，卖薪买酒，歌舞升平里。\n记得前年随玉辇，吹下天香扑鼻。", 
    "rhythmic": "酹江月・念奴娇"
  }, 
  {
    "author": "徐鹿卿", 
    "content": "岭峤转和气，英挟新凉。\n登车搅辔慷慨，风采肃台纲。\n第一澄清官府，次第咨询民瘼，馀事到仓。\n谨勿养稂莠，莠盛稻苗伤。\n金芝秀，蒲涧碧，荔枝香。\n此中风味不恶，暂借使星光。\n毋薄炎荒瘴海，曾著广平李勉，归去□平章。\n唤起昔贤梦，千载续遗芳。", 
    "rhythmic": "水调歌头"
  }, 
  {
    "author": "徐鹿卿", 
    "content": "解组轻千里。\n趁朝来、风高气爽，波平如砥。\n试问馀恩深几许，江阔秋清无底。\n看两径、棠阴舞翠。\n明月归轻似叶，只梅花、香里诗千纸。\n端不愧，西江水。\n谪仙才气兰亭字。\n更清姿雅度，修竹长松标致。\n官职几人曾此过，萱草春风谁似。\n任彩服、蹁跹娱戏。\n去此云霄真一握，算令公、勋业浑馀事。\n中书考，从今始。", 
    "rhythmic": "贺新郎"
  }, 
  {
    "author": "徐鹿卿", 
    "content": "狂吟江浦。\n不食人间烟火语。\n韦曲名家。\n也试河阳一县花。\n群仙推去。\n暂寄岭梅清绝处。\n笑俯清溪。\n只有清风明月知。", 
    "rhythmic": "减字木兰花"
  }, 
  {
    "author": "徐鹿卿", 
    "content": "云横远浦。\n一段秋光烦著语。\n月下谁家。\n丹桂迎风一两花。\n双凫来去。\n不踏人间风日处。\n才入云溪。\n问我来时总不知。", 
    "rhythmic": "减字木兰花"
  }, 
  {
    "author": "徐鹿卿", 
    "content": "薰风有意，还年年吹下，九天纶绋。\n庾岭高哉知几仞，不隔清名突兀。\n明月扁舟，图书之外，所载无南物。\n襄公往矣，辽辽直到今日。\n南来北地开藩，甘棠好在，一夜春光入。\n父老欢迎相告语，依旧朱颜绿发。", 
    "rhythmic": "酹江月・念奴娇"
  }, 
  {
    "author": "徐鹿卿", 
    "content": "五剡乃脱选，通籍入金闺。\n祖宗立法初意，正欲猎英奇。\n近世流风薄矣，强者立跻霄汉，弱者困尘泥。\n流水伯牙操，底处有锺期。\n公为政，民不扰，吏无欺。\n春风桃李满县，当路几人知。\n五马宏开公道，一鹗首旌治最，迟乃速之基。\n不枉受人荐，更看荐人时。", 
    "rhythmic": "水调歌头"
  }, 
  {
    "author": "徐鹿卿", 
    "content": "别驾映旋轸，父老绕称觥。\n西风底事于役，造物岂无情。\n知道神生崧岳，大庾岭边和气，未足助欢声。\n小试活人手，详谳命公行。\n赣滩石，青原雨，快阁晴。\n西江一带风物，尽把祝长生。\n福与此江无尽，寿与此江俱远，名与此江清。\n江水直到海，公亦上蓬瀛。", 
    "rhythmic": "水调歌头"
  }, 
  {
    "author": "徐鹿卿", 
    "content": "庾岭梅花，到江空岁晚，始放南枝。\n岂徒冰雪蹊径，不受侵欺。\n孤高自负，尽炎凉、变态无期。\n便瘴雨、蛮烟如许，淡妆也不随时。\n未肯移根上苑，且竹边院落，月下园篱。\n除却西湖句子，此後无诗。", 
    "rhythmic": "汉宫春"
  }, 
  {
    "author": "徐鹿卿", 
    "content": "吏隐南昌，问盘根几世，长子孙枝。\n仙风道骨如此，信不吾欺。\n素姿倾国，□难昏、坐觉愆期。\n算好与、水仙作配，又还恨不同时。\n岁晚寻盟有几，早兰辞湘浦，竹谢东篱。\n自向月中弄影，雪里评诗。", 
    "rhythmic": "汉宫春"
  }, 
  {
    "author": "徐鹿卿", 
    "content": "斗大横江，旧曾著、周程夫子。\n谭道处，疏梅迎笑，双松延翠。\n百载高风勤景仰，数椽老屋重经始。\n更大书、留与後人看，公归矣。", 
    "rhythmic": "满江红"
  }, 
  {
    "author": "邹应龙", 
    "content": "吾家二老。\n前有高平生癸卯。\n若到今辰。\n讵止荣华九十龄。\n共惟伯母。\n九十新年还又五。", 
    "rhythmic": "木兰花・玉楼春"
  }, 
  {
    "author": "邹应龙", 
    "content": "九十吾家两寿星。\n今夫人赛昔夫人。\n百年转眼新开帙，十月循环小有春。\n生日到，转精神。\n目光如镜步如云。\n年年长侍华堂宴，子子孙孙孙又孙。", 
    "rhythmic": "鹧鸪天"
  }, 
  {
    "author": "邹应龙", 
    "content": "寿母开年九十三。\n佳辰就养大江南。\n缇屏晃耀新宁国，绣斧斓斑老朴庵。\n倾玉，擘黄柑。\n两孙垂绶碧於蓝。\n便当刊颂崆峒顶，留与千年作美谈。", 
    "rhythmic": "鹧鸪天"
  }, 
  {
    "author": "邹应龙", 
    "content": "帝里风光别是天。\n花如锦绣柳如烟。\n还逢令节春三二，又庆慈闱岁八千。\n斟寿，列长筵。\n子孙何以咏高年。\n各裒千首西湖什，一度生朝献一篇。", 
    "rhythmic": "鹧鸪天"
  }, 
  {
    "author": "邹应龙", 
    "content": "彩结轻车五马随。\n倾城争出看花枝。\n笙歌十里岩前去，灯火千门月下归。\n莲炬引，老莱衣。\n蛾眉无数卷帘窥。\n谁知万里逢灯夕，却胜寻常三五时。", 
    "rhythmic": "鹧鸪天"
  }, 
  {
    "author": "邹应龙", 
    "content": "满二望三时，春景方明媚。\n又见蟠桃结子来，王母初筵启。\n无数桂林山，不尽漓江水。\n总入今朝祝寿杯，永保千千岁。", 
    "rhythmic": "卜算子"
  }, 
  {
    "author": "邹应博", 
    "content": "觅得个州儿，稍供彩戏。\n多谢天公为排备。\n一轮明月，酝作清廉滋味。\n倾入寿杯里，何妨醉。\n我有禄书，呈母年万计。\n八十三那里暨。\n便和儿算，恰一百四十地。\n这九千馀岁，长随侍。", 
    "rhythmic": "感皇恩"
  }, 
  {
    "author": "邹应博", 
    "content": "天遣丰年祝母龄。\n人人安业即安亲。\n探支十日新阳福，来献千秋古佛身。\n儿捧盏，妇倾瓶。\n更欣筵上有嘉宾。\n紫驼出釜双台馈，玉节升堂两使星。", 
    "rhythmic": "鹧鸪天"
  }, 
  {
    "author": "邹应博", 
    "content": "诸佛林中女寿星。\n千祥百福产心田。\n喜归王母初生地，满劝麻姑不老泉。\n吾梦佛，半千员。\n一年一佛护庭萱。\n数过九十从头数，四百馀零一十年。", 
    "rhythmic": "鹧鸪天"
  }, 
  {
    "author": "黄某", 
    "content": "八十加三迎九十，还似婴童。", 
    "rhythmic": "浪淘沙"
  }, 
  {
    "author": "叶秀发", 
    "content": "胸襟洒落。\n光风霁月澄寥廓。\n生平素志惟丘壑。\n随分田园，花木四时乐。\n儿孙不用千金橐。\n吾家自有诗书粕。", 
    "rhythmic": "醉落魄・一斛珠"
  }, 
  {
    "author": "李刘", 
    "content": "鹄立通明殿。\n又重逢、揆余初度，梦庚华旦。\n不学花奴簪红槿，且看秋香宜晚。\n任甲子、从新重换。\n天欲东都修车马，故降神生甫维周翰。\n歌崧岳，咏江汉。\n明堂朝罢夷琛献。\n引星辰、万人共听，风尘长算。\n清昼山东诸将捷，席卷黄河两岸。\n问谁在、玉皇香案。\n师保万民功业别，向西京、原庙行圭瓒。\n定郏，卜涧。", 
    "rhythmic": "贺新郎"
  }, 
  {
    "author": "李刘", 
    "content": "湖南三千里。\n百万人家争送喜。\n元戎初度，和气水流山峙。\n荆楚中间寿域开，翼轸傍边台躔起。\n崧岳降神，维箕骑尾。\n见说君王注倚。\n问舟楫、盐梅谁是。\n国人争望周公，东归几几。", 
    "rhythmic": "鱼游春水"
  }, 
  {
    "author": "李刘", 
    "content": "万里碧鸡使，叱驭问邛崃。\n枪旗有烨，川秦奔走送龙媒。\n好在灵均初度，唤起长庚佳梦，霜月照金。\n寿似武侯柏，香在草堂梅。\n舞娉婷，斟凿落，沃崔嵬。\n神尧孙子，向来八九上三台。\n挂了桑弧蓬矢，便恐彤弓瓒，分宝下天阶。\n归赋梁园雪，试唤长卿来。", 
    "rhythmic": "水调歌头"
  }, 
  {
    "author": "李刘", 
    "content": "汉庭用老，想君王也忆、潜郎白首。\n底事煌煌金玉节，奔走天涯许久。\n江右风流，湖南清绝，更借诗翁手。\n明年七十，人间此事希有。\n固是守得堂间，鲂斋亭下，要称归来柳。\n上恐夜深□贾傅，便有锋车迎候。", 
    "rhythmic": "酹江月・念奴娇"
  }, 
  {
    "author": "李刘", 
    "content": "郑履声传，倪经业绍，半千贤运重开。\n妙年阔步，高折桂枝回。\n卿月郎星历遍，都贪把、符竹南来。\n棠阴永，仍持玉节，臬事副钦哉。\n吾生，真幸会，旧家桃李，曾费栽培。\n更春风次第，吹到寒。\n遥望绂麟祥旦，霄躔邈、阻奉琅杯。\n谁知道，清源路远，直上即蓬莱。", 
    "rhythmic": "满庭芳"
  }, 
  {
    "author": "李刘", 
    "content": "湘江贯地维，衡岳生人杰。\n谁遣益州星，暂伴峨眉月。\n初度庆今朝，绣斧双龙节。\n为国罩嘉鱼，趣觐黄金阙。", 
    "rhythmic": "生查子"
  }, 
  {
    "author": "李刘", 
    "content": "濯锦江边玉树明。\n碧油幢里彩衣荣。\n当年此日下长庚。\n细酌成都千岁酒，闲看谷一阳春。\n归听云母隔屏声。", 
    "rhythmic": "浣溪沙"
  }, 
  {
    "author": "李刘", 
    "content": "我生辰在斗牛中。\n井路有何功。\n运转峨眉山月，按行雪界天风。", 
    "rhythmic": "朝中措"
  }, 
  {
    "author": "李刘", 
    "content": "端正九秋月，今夜始生明。\n扬辉毓秀，飘然海上跨长鲸。\n认得灵均初度，直用望舒为御，重耀紫枢庭。\n何事乘槎使，尚藉执卿。\n合东西，瞻使节，镜中行。\n腾腾渐渐，绕枝乌鹊不须惊。\n太白擒胡了未，即墨降城安否，玉斧仗修成。\n圆却山河影，捣药兔长生。", 
    "rhythmic": "水调歌头"
  }, 
  {
    "author": "李刘", 
    "content": "恰则重阳信宿前。\n菊潭先寿濮阳仙。\n暂陪明月清风夜，共醉孤云落照边。\n群玉府，紫微天。\n看看东壁二星连。\n月中斫桂吴夫子，定是长生不记年。", 
    "rhythmic": "鹧鸪天"
  }, 
  {
    "author": "李刘", 
    "content": "万里彩衣远，旬日黄花後。\n蓬矢纪佳辰，莲幕翻新奏。\n更看桂枝香，归献灵椿寿。\n同对小蟠桃，共醉长生酒。", 
    "rhythmic": "生查子"
  }, 
  {
    "author": "郑清之", 
    "content": "楚天霜晓，看老来秋圃，寒花犹在。\n金阙栽培端正色，全胜东篱风采。\n雅韵清虚，幽香淡泊，惟有陶家爱。\n由他尘世，落红愁处如海。\n多少风雨飘摇，夫君何素，晚节应难改。\n休道三闾曾旧识，轻把木兰相对。\n延桂同盟，索梅为友，不复娇春态。\n年年秋後，笑观芳草萧艾。", 
    "rhythmic": "念奴娇"
  }, 
  {
    "author": "陈鹄", 
    "content": "", 
    "rhythmic": "失调名"
  }, 
  {
    "author": "李仲虺", 
    "content": "门外数峰围绕。\n帖石路儿弯小。\n花老不禁风，委地乱红多少。\n人俏。\n人俏。\n隔叶数声啼鸟。", 
    "rhythmic": "如梦令"
  }, 
  {
    "author": "黄简", 
    "content": "画楼濒水翠梧阴。\n清夜理瑶琴。\n打窗风雨，逼帘烟月，种种关心。\n当时不道春无价，幽梦费重寻。\n难忘最是，鲛绡晕满，锦香沉。", 
    "rhythmic": "眼儿媚"
  }, 
  {
    "author": "黄简", 
    "content": "病酒心情。\n唤愁无限，可奈流莺。\n又是一年，花惊寒食，柳认清明。\n天涯翠层层。\n是多少、长亭短亭。\n倦倚东风，只凭好梦，飞到银屏。", 
    "rhythmic": "柳梢青"
  }, 
  {
    "author": "黄简", 
    "content": "龟纹晓扇堆云母。\n日上彩阑新过雨。\n眉心犹带宝觥酲，耳性已通银字谱。\n密奁彩索看看午。", 
    "rhythmic": "玉楼春"
  }, 
  {
    "author": "陈耆卿", 
    "content": "莫惜花前泥酒壶。\n沙场千步锦平铺。\n将军闲试临边手，按出吴宫小阵图。\n清露里，晓霜馀。\n娇红淡白更怜渠。\n人间落木萧萧下，独倚秋江画不如。", 
    "rhythmic": "鹧鸪天"
  }, 
  {
    "author": "陈耆卿", 
    "content": "艳朵珍丛间舞衣。\n蹴球场外打红围。\n小舆穿入花深处，且住簪花醉一卮。\n秋欲尽，最怜伊。\n江梅未破菊离披。\n情知不与韶华竞，回首西风怨阿谁。", 
    "rhythmic": "鹧鸪天"
  }, 
  {
    "author": "林表民", 
    "content": "并湖游冶路。\n垂堤万柳，麴尘笼雾。\n草色将春，离思暗伤南浦。\n旧日坊陌，尚想得、画楼窗户。\n成远阻。\n凤笺空寄，燕梁何许。\n凄凉瘦损文园，记翠管联吟，玉壶通语。\n事逐征鸿，几度悲欢休数。\n莺醉乱花深里，悄难替、愁人分诉。\n空院宇。\n东风晚来吹雨。", 
    "rhythmic": "玉漏迟"
  }, 
  {
    "author": "薛师石", 
    "content": "十载江湖不上船。\n卷蓬高卧月明天。", 
    "rhythmic": "渔父词・渔父"
  }, 
  {
    "author": "薛师石", 
    "content": "邻家船上小姑儿。\n相问如何是别离。", 
    "rhythmic": "渔父词・渔父"
  }, 
  {
    "author": "薛师石", 
    "content": "平明雾霭雨初晴。\n儿子敲针作钓成。", 
    "rhythmic": "渔父词・渔父"
  }, 
  {
    "author": "薛师石", 
    "content": "船系兰芷长鲈。\n曲袷方袍忽访吾。", 
    "rhythmic": "渔父词・渔父"
  }, 
  {
    "author": "薛师石", 
    "content": "春融水暖百花开。\n独棹扁舟过钓台。", 
    "rhythmic": "渔父词・渔父"
  }, 
  {
    "author": "薛师石", 
    "content": "夜来采石渡头眠。\n月下相逢李谪仙。", 
    "rhythmic": "渔父词・渔父"
  }, 
  {
    "author": "薛师石", 
    "content": "莫论轻重钓竿头。\n住得船归即便休。", 
    "rhythmic": "渔父词・渔父"
  }, 
  {
    "author": "史达祖", 
    "content": "做冷欺花，将烟困柳，千里偷催春暮。\n尽日冥迷，愁里欲飞还住。\n惊粉重、蝶宿西园，喜泥润、燕归南浦。\n最妨它、佳约风流，钿车不到杜陵路。\n沈沈江上望极，还被春潮晚急，难寻官渡。\n隐约遥峰，和泪谢娘眉妩。\n临断岸、新绿生时，是落红、带愁流处。\n记当日、门掩梨花，翦灯深夜语。", 
    "rhythmic": "绮罗香"
  }, 
  {
    "author": "史达祖", 
    "content": "过春社了，度帘幕中间，去年尘冷。\n差池欲住，试入旧巢相并。\n还相雕梁藻井。\n又软语、商量不定。\n飘然快拂花梢，翠尾分开红影。\n芳径。\n芹泥雨润。\n爱贴地争飞，竞夸轻俊。\n红楼归晚，看足柳昏花暝。\n应自栖香正稳。\n便忘了、天涯芳信。\n愁损翠黛双蛾，日日画阑独凭。", 
    "rhythmic": "双双燕"
  }, 
  {
    "author": "史达祖", 
    "content": "杏花烟，梨花月，谁与晕开春色。\n坊巷晓，东风断、旧火销处近寒食。\n少年踪迹。\n愁暗隔、水南山北。\n还是宝络雕鞍，被莺声、唤来香陌。\n记飞盖西园，寒犹凝结。\n惊醉耳、谁家夜笛。\n灯前重帘不挂，华裾、粉泪曾拭。\n如今故里信息。", 
    "rhythmic": "阳春曲・阳春"
  }, 
  {
    "author": "史达祖", 
    "content": "似红如白含芳意。\n锦宫外、烟轻雨细。\n燕子不知愁，惊堕黄昏泪。\n烛花偏在红帘底。", 
    "rhythmic": "海棠春令・海棠春"
  }, 
  {
    "author": "史达祖", 
    "content": "不翦春衫愁意态。\n过收灯、有些寒在。\n小雨空帘，无人深巷，已早杏花先卖。\n白发潘郎宽沈带。", 
    "rhythmic": "夜行船"
  }, 
  {
    "author": "史达祖", 
    "content": "巧沁兰心，偷黏草甲，东风欲障新暖。\n谩凝碧瓦难留，信知暮寒轻浅。\n行天入镜，做弄出、轻松纤软。\n料故园、不卷重帘，误了乍来双燕。\n青未了、柳回白眼。\n红欲断、杏开素面。\n旧游忆著山阴，厚盟遂妨上苑。\n寒炉重暖，便放慢春衫针线。\n恐凤靴、挑菜归来，万一灞桥相见。", 
    "rhythmic": "东风第一枝"
  }, 
  {
    "author": "史达祖", 
    "content": "草脚愁苏，花心梦醒，鞭香拂散牛土。\n旧歌空忆珠帘，彩笔倦题绣户。\n黏鸡贴燕，想立断、东风来处。\n暗惹起、一掬相思，乱若翠盘红缕。\n今夜觅、梦池秀句。\n明日动、探花芳绪。\n寄声沽酒人家，预约俊，游伴侣。\n怜它梅柳，乍忍俊、天街酥雨。\n待过了一月灯期，日日醉扶归去。", 
    "rhythmic": "东风第一枝"
  }, 
  {
    "author": "史达祖", 
    "content": "酒馆歌云，灯街舞绣，笑声喧似箫鼓。\n太平京国多欢，大绮罗几处。\n东风不动，照花影、一天春聚。\n耀翠光、金缕相交，苒苒细吹香雾。\n羞醉玉、少年丰度。\n怀艳雪、旧家伴侣。\n闭门明月关心，倚窗小梅索句。\n吟情欲断，念娇俊、知人无据。\n想袖寒、珠络藏香，夜久带愁归去。", 
    "rhythmic": "东风第一枝"
  }, 
  {
    "author": "史达祖", 
    "content": "游人等得春晴也。\n处处旗亭堪系马。\n雨前杏尚娉婷，风後残梅无顾藉。\n忌拈针线还逢社。", 
    "rhythmic": "玉楼春"
  }, 
  {
    "author": "史达祖", 
    "content": "玉容寂寞谁为主。\n寒食心情愁几许。\n前身清澹似梅妆，遥夜依微留月住。\n香迷胡蝶飞时路。", 
    "rhythmic": "玉楼春"
  }, 
  {
    "author": "史达祖", 
    "content": "月波疑滴。\n望玉壶天近，了无尘隔。\n翠眼圈花，冰丝织练，黄道宝光相直。\n自怜诗酒瘦，难应接、许多春色。\n最无赖，是随香趁烛，曾伴狂客。\n踪迹。\n谩记忆。\n老了杜郎，忍听东风笛。\n柳院灯疏，梅厅雪在，谁与细倾春碧。\n旧情拘未定，犹自学、当年游历。\n怕万一，误玉人、夜寒帘隙。", 
    "rhythmic": "喜迁莺"
  }, 
  {
    "author": "史达祖", 
    "content": "两袖梅风，谢桥边、岸痕犹带阴雪。\n过了匆匆灯市，草根青发。\n燕子春愁未醒，误几处、芳音辽绝。\n烟溪上、采绿人归，定应愁沁花骨。\n非干厚情易歇。\n奈燕台句老，难道离别。\n小径吹衣，曾记故里风物。", 
    "rhythmic": "万年欢"
  }, 
  {
    "author": "史达祖", 
    "content": "龙香吹袖白藤鞭。\n帽檐冲柳烟。\n一春几度画桥边。\n东风听管弦。\n花活计，酒因缘。\n从人嘲少年。\n真须吟就绿杨篇。\n湾头寄小怜。", 
    "rhythmic": "阮郎归"
  }, 
  {
    "author": "史达祖", 
    "content": "旧时明月旧时身。\n旧时梅萼新。\n旧时月底似梅人。\n梅春人不春。\n香入梦，粉成尘。\n情多多断魂。\n芙蓉孔雀夜温温。\n愁痕即泪痕。", 
    "rhythmic": "阮郎归"
  }, 
  {
    "author": "史达祖", 
    "content": "潘郎心老不成春。\n风味隔花尘。\n帘波浸笋，窗纱分柳，还过天津。\n近时无觅湘云处，不记是行人。\n楼高望远，应将秦镜，多照施颦。", 
    "rhythmic": "眼儿媚"
  }, 
  {
    "author": "史达祖", 
    "content": "儿家七十二鸳鸯。\n珠佩锁瑶箱。\n期花等月，秦台吹玉，贾袖传香。\n十年白玉堂前见，直是翦柔肠。\n将愁去也，不成今世，终误王昌。", 
    "rhythmic": "眼儿媚"
  }, 
  {
    "author": "史达祖", 
    "content": "娇月笼烟，下楚领、香分两朵湘云。\n花房渐密时，弄杏笺初会，歌里殷勤。\n沈沈夜久西窗，屡隔兰灯幔影昏。\n自彩鸾、飞入芳巢，绣屏罗荐粉光新。\n十年未始轻分。\n念此飞花，可怜柔脆销春。\n空馀双泪眼，到旧家时郎谩染愁巾。", 
    "rhythmic": "忆瑶姬"
  }, 
  {
    "author": "史达祖", 
    "content": "采绿随双桨，看山藉一筇。\n关南桃树几番红。\n昨夜诗情频在、雨声中。\n花径无云隔，苔垣只梦通。\n旧欢一饷可过从。\n试觅鸳鸯新杏、简春风。", 
    "rhythmic": "南歌子"
  }, 
  {
    "author": "史达祖", 
    "content": "红楼横落日，萧郎去、几度碧云飞。\n记窗眼递香，玉台妆罢，马蹄敲月，沙路人归。\n如今但，一莺通信息，双燕说相思。\n入耳旧歌，怕听琴缕，断肠新句，羞染乌丝。\n相逢南溪上，桃花嫩、娇样浅澹罗衣。\n恰是怨深腮赤，愁重声迟。", 
    "rhythmic": "风流子"
  }, 
  {
    "author": "史达祖", 
    "content": "飞琼神仙客，因游戏、误落古桃源。\n藉吟笺赋笔，试融春恨，舞裙歌扇，聊应尘缘。\n遣人怨，乱云天一角，弱水路三千。\n还因秀句，意流江外，便随轻梦，身堕愁边。\n风流休相误，寻芳纵来晚，尚有它年。\n只为赋情不浅，弹泪风前。", 
    "rhythmic": "风流子"
  }, 
  {
    "author": "史达祖", 
    "content": "奖绿催红，仰一番膏雨，始张春色。\n未踏画桥烟，江南岸、应是草花密。\n尚忆溅裙苹溪，觉诗愁相觅。\n光风外，除是倩莺烦燕，谩通消息。\n梨花夜来白。\n相思梦、空阑一林月。\n深深柳枝巷陌，难重遇、弓弯两袖云碧。", 
    "rhythmic": "金盏子"
  }, 
  {
    "author": "史达祖", 
    "content": "软波拖碧蒲芽短。\n画桥外、花晴柳暖。\n今年自是清明晚。\n便觉芳情较懒。\n春衫瘦、东风翦翦。\n过花坞、香吹醉面。", 
    "rhythmic": "杏花天"
  }, 
  {
    "author": "史达祖", 
    "content": "古城官道花如霰。\n便恰限、花间再见。\n双眉最现愁深浅。\n隔雨春山两点。\n回头但、垂杨带苑。\n想今夜、铜驼梦远。", 
    "rhythmic": "杏花天"
  }, 
  {
    "author": "史达祖", 
    "content": "细风微月垂杨院。\n记年少、春愁一点。\n栖莺未觉花梢颤。\n踏损残红几片。\n长安共、日边近远。\n况老去，芳情渐减。", 
    "rhythmic": "杏花天"
  }, 
  {
    "author": "史达祖", 
    "content": "扇香曾靠腮边粉。\n旧尘埋、月轮有晕。\n南风未似愁来近。\n前事临窗隐隐。\n凉花畔、云歌露饮。\n梦断了、终难再问。", 
    "rhythmic": "杏花天"
  }, 
  {
    "author": "史达祖", 
    "content": "烟光摇缥瓦。\n望晴檐多风，柳花如洒。\n锦瑟横床，想泪痕尘影，凤弦常下。\n倦出犀帷，频梦见、王孙骄马。\n讳道相思，偷理绡裙，自惊腰衩。\n惆怅南楼遥夜。\n记翠箔张灯，枕肩歌罢。\n又入铜驼，遍旧家门巷，首询声价。", 
    "rhythmic": "三姝媚"
  }, 
  {
    "author": "史达祖", 
    "content": "裁春衫寻芳。\n记金刀素手，同在晴窗。\n几度因风残絮，照花斜阳。\n谁念我今无肠。\n自少年、消磨疏狂。\n但听雨挑灯，床病酒，多梦睡时妆。\n飞花去，良宵长。\n有丝阑旧曲，金谱新腔。\n最恨湘云人散，楚兰魂伤。\n身是客，愁为乡。", 
    "rhythmic": "寿楼春"
  }, 
  {
    "author": "史达祖", 
    "content": "绮翼，问谁常借春陂。\n生愁近渚风微。\n紫山深，金殿暖，日暮同归。\n白头相守，情虽定、事却难期。\n带恨飞来，烟埋秦草，年年枉梦红衣。", 
    "rhythmic": "于飞乐"
  }, 
  {
    "author": "史达祖", 
    "content": "玉树晓飞香，待倩它、和愁点破妆镜。\n轻嫩一天春，平白地、都护雨昏烟暝。\n幽花露湿，定应独把阑干凭。\n谢屐未蜡，安排共文，重游芳径。\n年来梦里扬州，怕事随歌残，情趁云冷。\n娇眄隔东风，无人会、莺燕暗中心性。\n深盟纵约，尽同晴雨全无定。\n海棠梦在，相思过西园，秋千红影。", 
    "rhythmic": "南浦"
  }, 
  {
    "author": "史达祖", 
    "content": "谢池晓。\n被酒滞春眠，诗萦芳草。\n正一阶梅粉，都未有人扫。\n细禽啼处东风软，嫩约关心早。\n未烧灯，怕有残寒，故园稀到。\n说道试妆了。\n也为我相思，占它怀抱。\n静数窗棂，最欢听鹊声好。", 
    "rhythmic": "探芳信"
  }, 
  {
    "author": "史达祖", 
    "content": "柳枝愁，桃叶恨，前事怕重记。\n红药开时，新梦又溱洧。\n此情老去须休，春风多事。\n便老去、越难回避。\n阻幽会。\n应念偷翦酴，柔条暗萦系。\n节物移人，春暮更憔悴。\n可堪竹院题诗，藓阶听雨，寸心外、安愁无地。", 
    "rhythmic": "祝英台近"
  }, 
  {
    "author": "史达祖", 
    "content": "绾流苏，垂锦绶。\n烟外红尘逗。\n莫倚莓墙，花气酽如酒。\n便愁醺醉青虬，蜿蜿无力，戏穿碎、一屏新绣。\n谩怀旧。\n如今姚魏俱无，风标较消瘦。\n露点摇香，前度翦花手。\n见郎和笑拖裙，匆匆欲去，蓦忽地、留芳袖。", 
    "rhythmic": "祝英台近"
  }, 
  {
    "author": "史达祖", 
    "content": "落花深，芳草暗，春到断肠处。\n金勒骄风，欲过大堤去。\n翠楼葛领西边，恰如曾约，画阑映、一枝琼树。\n正凝伫。\n芳意欺月矜春，浑欲便偷许。\n多少莺声，不敢寄愁与。\n谢郎日日西湖，如今归後，几时见、倚帘吹絮。", 
    "rhythmic": "祝英台近"
  }, 
  {
    "author": "史达祖", 
    "content": "春愁远。\n春梦乱。\n凤钗一股轻尘满。\n江烟白。\n江波碧。\n柳户清明，燕帘寒食。\n忆忆忆。\n莺声晓，箫声短。\n落花不许春拘管。\n新相识。\n休相失。", 
    "rhythmic": "钗头凤・撷芳词"
  }, 
  {
    "author": "史达祖", 
    "content": "西月澹窥楼角，东风暗落檐牙。\n一灯初见影窗纱。\n又是重帘不下。\n幽思屡随芳草，闲愁多似杨花。\n杨花芳草遍天涯。\n绣被春寒夜夜。", 
    "rhythmic": "西江月"
  }, 
  {
    "author": "史达祖", 
    "content": "三十六宫月冷，百单八颗香悬。\n只宜结赠散花天。\n金粟分身显现。\n指嫩香随甲影，颈寒秋入云边。\n未忘灵鹫旧因缘。\n赢得今生圆转。", 
    "rhythmic": "西江月"
  }, 
  {
    "author": "史达祖", 
    "content": "一片秋香世界，几层凉雨阑干。\n青天不惜烂银盘。\n借与先生为劝。\n酒唤诗来酒外，人言身在人间。\n如何得似碧云闲。\n且共嫦娥相伴。", 
    "rhythmic": "西江月"
  }, 
  {
    "author": "史达祖", 
    "content": "裙摺绿罗芳草，冠梁白玉芙蓉。\n次公筵上见山公。\n红绶欲衔双凤。\n已向冰奁约月，更来玉界乘风。\n凌波袜冷一尊同。\n莫负彩舟凉梦。", 
    "rhythmic": "西江月"
  }, 
  {
    "author": "史达祖", 
    "content": "坠絮孳萍，狂鞭孕竹，偷移红紫池亭。\n馀花未落，似供残蝶经营。\n赋得送春诗了，夏帷撺断绿阴成。\n桑麻外，乳鸠稚燕，别样芳情。\n荀令旧香易冷，叹俊游疏懒，枉自销凝。\n尘侵谢屐，幽径斑驳苔生。", 
    "rhythmic": "庆清朝"
  }, 
  {
    "author": "史达祖", 
    "content": "双鸳蹙月天津近。\n归後嫩情常剩。\n灯市一年愁凝。\n心共梅花冷。\n网尘洞户春沈静。\n衰尽冶游情性。\n羞见素娥娇影。\n明似愁鸾镜。", 
    "rhythmic": "桃源忆故人"
  }, 
  {
    "author": "史达祖", 
    "content": "明霞烘透春机杼。\n春在明霞多处。\n我是有诗渔父。\n一梦秦天古。\n柳枝巷陌深朱户。\n墙外风流一树。\n十五年来凝伫。\n弹尽胭脂雨。", 
    "rhythmic": "桃源忆故人"
  }, 
  {
    "author": "史达祖", 
    "content": "风约帘波，锦机寒、难遮海棠烟雨。\n夜酒未苏，春枕犹，曾是误成歌舞。\n半褰薇帐云头散，奈愁味、不随香去。\n尽沈静、文园更渴，有人知否。\n懒记温柔旧处。\n偏只怕、临风见他桃树。\n绣户锁尘，锦瑟空弦，无复画眉心绪。", 
    "rhythmic": "花心动"
  }, 
  {
    "author": "史达祖", 
    "content": "人行花坞。\n衣沾香雾。\n有新词、逢春分付。\n屡欲传情，奈燕子、不曾飞去。\n倚珠帘、咏郎秀句。\n相思一度。\n愁一度。\n最难忘、遮灯私语。\n澹月梨花，借梦来、花边廊庑。\n指春衫、泪曾溅处。", 
    "rhythmic": "解佩令"
  }, 
  {
    "author": "史达祖", 
    "content": "梨花不碍东城月。\n月明照见空阑雪。\n雪底夜香微。\n褰帘拜月归。\n锦衾幽梦短。\n明月南堂宴。\n宴罢小楼台。\n春风来不来。", 
    "rhythmic": "菩萨蛮"
  }, 
  {
    "author": "史达祖", 
    "content": "唐昌观里东风软。\n齐王宫外芳名远。\n桂子典刑边。\n梅花伯仲间。\n笼茸锼暖雪。\n琐细雕晴月。\n谁驾七香车。\n绿云飞玉沙。", 
    "rhythmic": "菩萨蛮"
  }, 
  {
    "author": "史达祖", 
    "content": "广寒夜捣玄霜细。\n玉龙睡重痴涎坠。\n斗合一团娇。\n偎人暖欲消。\n心情虽软弱。\n也要人抟搦。\n宝扇莫惊秋。\n班姬应更愁。", 
    "rhythmic": "菩萨蛮"
  }, 
  {
    "author": "史达祖", 
    "content": "花落台池静。\n自春衫闲来，老了旧香荀令。\n酒既相违诗亦可，此外云沈梦冷。\n又催唤、官河兰艇。\n匝岸烟霏吹不断，望楼阴、欲带朱桥影。\n和草色，入轻暝。\n裙边竹叶多应剩。\n怪南溪见後，无个再来芳信。\n胡蝶一生花里活，难制窃香心性。\n便有段、新愁随定。\n落日年年宫树绿，堕新声、玉笛西风劲。\n谁伴我，月中听。", 
    "rhythmic": "贺新郎"
  }, 
  {
    "author": "史达祖", 
    "content": "绿障南城树。\n有高楼衔城，楼下芰荷无数。\n客自倚阑鱼亦避，恐是持竿伴侣。\n对别浦、扁舟容与。\n杨柳影间风不到，倩诗情、飞过鸳鸯浦。\n人正在，断肠处。\n两山带著冥冥雨。\n想低帘短额，谁见恨时眉妩。\n别为清尊眠锦瑟，怕被歌留愁住。\n便欲趁、采莲归去。\n前度刘郎虽老矣，奈年来、犹道多情句。\n应笑煞，旧鸥鹭。", 
    "rhythmic": "贺新郎"
  }, 
  {
    "author": "史达祖", 
    "content": "鹊翅西风浅。\n乍疏云垂幔，近月银钩将卷。\n天上应闲支机石，前度芳盟谁践。\n便好织、回文锦献。\n乞得欢今夜里，算盈盈、一水曾何远。\n宁不会，暗相见。\n彩楼吹断闲针线。\n想幽情嫩约，别有藓庭花院。\n青鸟沈沈音尘绝，烟锁蓬莱宫殿。\n渐木杪、参旗西转。\n不怕天孙成间阻，怕人间、薄幸心肠变。\n又学得，易分散。", 
    "rhythmic": "贺新郎"
  }, 
  {
    "author": "史达祖", 
    "content": "同住西山下。\n是天地中间，爱酒能诗之社。\n船向少陵佳处放，尘世必无知者。\n暑不到、云宫风榭。\n楚竹忽然呼月上，被东西，几叶云萦惹。\n云散去，笑声罢。\n清尊莫为婵娟泻。\n为狂吟醉舞，毋失晋人风雅。\n踏碎桥边杨柳影，不听渔樵闲话。\n更欲举、空杯相谢。\n北斗以南如此几，想吾曹、便是神仙也，问今夜，是何夜。", 
    "rhythmic": "贺新郎"
  }, 
  {
    "author": "史达祖", 
    "content": "西子相思切。\n委萧萧、风裳水佩，照人清越。\n山染蛾眉波曼，聊可与之娱悦。\n便莫赋、湘妃罗袜。\n怕见绿荷相倚恨，恨白鸥、占了凉波阔。\n拣凉处，放船歇。\n道人不是尘埃物。\n纵狂吟魂魄，吹乱一巾凉发。\n不觉引杯浇肺渴，正要清歌骇发。\n更坐上、其人冰雪。\n截取断虹堪作钓，待玉奁、今夜来时节。\n也胜钓，石城月。", 
    "rhythmic": "贺新郎"
  }, 
  {
    "author": "史达祖", 
    "content": "冷截龙腰，偷拿鸾爪，楚山长锁秋云。\n梅华未落，年年怨入江城。\n千嶂碧，一声清。\n杜人间、儿女箫笙。\n共凄凉处，琵琶湓浦，长啸苏门。\n当时低度西邻。\n天澹阑干欲暮，曾赋高情。\n子期老矣，不堪带酒重听。\n纤手静，七星明。", 
    "rhythmic": "夜合花"
  }, 
  {
    "author": "史达祖", 
    "content": "柳锁莺魂，花翻蝶梦，自知愁染潘郎。\n轻衫未揽，犹将泪点偷藏。\n念前事，怯流光。\n早春窥、酥雨池塘。\n向销凝里，梅开半面，情满徐妆。\n风丝一寸柔肠。\n曾在歌边惹恨，烛底萦香。\n芳机瑞锦，如何未织鸳鸯。\n人扶醉，月依墙。", 
    "rhythmic": "夜合花"
  }, 
  {
    "author": "史达祖", 
    "content": "秀肌丰靥，韵多香足，绿匀红注。\n翦取东风入金盘，断不买、临邛赋。\n宫锦机中春富裕。", 
    "rhythmic": "留春令"
  }, 
  {
    "author": "史达祖", 
    "content": "故人溪上，挂愁无奈，烟梢月树。\n一涓春水点黄昏，便没顿、相思处。\n曾把芳心深相许。", 
    "rhythmic": "留春令"
  }, 
  {
    "author": "史达祖", 
    "content": "杏烟娇湿鬓。\n过杜若汀洲，楚衣香润。\n回头翠楼近。\n指鸳鸯沙上，暗藏春恨。\n归鞭隐隐。\n便不念、芳盟未稳。\n自箫声、吹落云东，再数故园花信。\n谁问。\n听歌窗罅，倚月钩阑，旧家轻俊。\n芳心一寸。\n相思後，总灰尽。\n奈春风多事，吹花摇柳，也把幽情唤醒。\n对南溪、桃萼翻红，又成瘦损。", 
    "rhythmic": "瑞鹤仙"
  }, 
  {
    "author": "史达祖", 
    "content": "馆娃春睡起。\n为发妆酒暖，脸霞轻腻。\n冰霜一生里。\n厌从来冷澹，粉腮重洗。\n胭脂暗试。\n便无限、芳气味。\n向黄昏、竹外寒深，醉里为谁偷倚。\n娇媚。\n春风模样，霜月心肠，瘦来肌体。\n孤香细细。\n吹梦到，杏花底。\n被高楼横管，一声惊断，却对南枝洒泪。\n谩相思、桃叶桃根，旧家姊妹。", 
    "rhythmic": "瑞鹤仙"
  }, 
  {
    "author": "史达祖", 
    "content": "花落苔香，断无人肯行。\n晚风翻绣。\n吹醒东窗酒。\n犹卧氍毹，明月知人瘦。\n香消後。\n乱愁依旧。\n开□胡酥手。", 
    "rhythmic": "点绛唇"
  }, 
  {
    "author": "史达祖", 
    "content": "山月随人，翠苹分破秋山影。\n钓船归尽。\n桥外诗心迥。\n多少荷花，不盖鸳鸯冷。\n西风定。\n可怜潘鬓。\n偏浸秦台镜。", 
    "rhythmic": "点绛唇"
  }, 
  {
    "author": "史达祖", 
    "content": "蕙花老尽离骚句。\n绿染遍、江头树。\n日午酒消听骤雨。\n青榆钱小，碧苔钱古。\n难买东君住。\n官河不碍遗鞭路。\n被芳草、将愁去。\n多定红楼帘影暮。", 
    "rhythmic": "青玉案"
  }, 
  {
    "author": "史达祖", 
    "content": "不见东山月露香。\n姚家借得小芬芳。\n乱莺随趁过宫墙。\n香珀碾花娇有意，绿茸绣叶涩无光。\n御封春酒几时尝。", 
    "rhythmic": "浣溪沙"
  }, 
  {
    "author": "史达祖", 
    "content": "二月东风吹客袂。\n苏小门前，杨柳如腰细。\n胡蝶识人游冶地。\n旧曾来处花开未。\n几夜湖山生梦寐。\n评泊寻芳，只怕春寒里。\n令岁清明逢上已。\n相思先到溅裙水。", 
    "rhythmic": "蝶恋花"
  }, 
  {
    "author": "史达祖", 
    "content": "草脚青回细腻，柳梢绿转条苗。\n旧游重到合魂销。\n棹横春水渡，人凭赤阑桥。\n归梦有时曾见，新愁未肯相饶。\n酒香红被夜迢迢。\n莫交无用月，来照可怜宵。", 
    "rhythmic": "临江仙"
  }, 
  {
    "author": "史达祖", 
    "content": "倦客如今老矣，旧时不奈春何。\n几曾湖上不经过。\n看花南陌醉，驻马翠楼歌。\n远眼愁随芳草，湘裙忆著春罗。\n枉教装得旧时多。\n向来箫鼓地，犹见柳婆姿。", 
    "rhythmic": "临江仙"
  }, 
  {
    "author": "史达祖", 
    "content": "愁与西风应有约，年年同赴清秋。\n旧游帘幕记扬州。\n一灯人著梦，双燕月当楼。\n罗带鸳鸯尘暗澹，更须整顿风流。\n天涯万一见温柔。\n瘦应因此瘦，羞亦为郎羞。", 
    "rhythmic": "临江仙"
  }, 
  {
    "author": "史达祖", 
    "content": "花隔东垣，咏燕台秀句，结带谋欢。\n匆匆旧盟，有限飞梦重关。\n南塘夜月，照湘琴、别鹤孤鸾。\n天便遣、清愁易长，春衣常恁香寒。\n唐昌故宫何许，顿翦霞裁雾，摆落尘缘。\n一声步虚，婉婉云驻天坛。", 
    "rhythmic": "汉宫春"
  }, 
  {
    "author": "史达祖", 
    "content": "汉江侧。\n月弄仙人佩色。\n含情久，摇曳楚衣，天水空染娇碧。\n文漪簟影织。\n凉骨时将粉饰。\n谁曾见，罗袜去时，点点波间冷云积。\n相思旧飞。\n谩想像风裳，追恨瑶席。\n涉江几度和愁摘。\n记雪映双腕，刺萦丝缕，分开绿盖素袂湿。\n放新句吹入。\n寂寂。\n意犹昔。\n念净社因缘，天许相觅。\n飘萧羽扇摇团白。", 
    "rhythmic": "兰陵王"
  }, 
  {
    "author": "史达祖", 
    "content": "素馨萼太寒生。\n多翦春冰。\n夜深绿雾侵凉月，照晶晶、花叶分明。\n人卧碧纱净，香吹雪练衣轻。\n频伽衔得堕南薰。\n不受纤尘。\n若随荔子华清去，定空埋、身外芳名。\n借重玉炉沈炷，起予石鼎汤声。", 
    "rhythmic": "风入松"
  }, 
  {
    "author": "史达祖", 
    "content": "红尘飞不到处。\n此地知无暑。\n乱竹分幽径，虚堂中、自回互。\n阴壑生暗雾。\n飞泉注。\n气入闲尊俎。\n快风度。\n齐宫楚榭，如今空锁烟树。\n何人伴我，梦赋雪车冰柱。\n惟有蝉声助冷语。", 
    "rhythmic": "隔浦莲・隔浦莲近拍"
  }, 
  {
    "author": "史达祖", 
    "content": "洛神一醉未醒。\n俯鉴窥红影。\n万绿森相卫，西风静、不放冷。\n侵晓鸥梦稳。\n非尘境。\n棹月香千顷。\n锦机靓。\n亭亭不语，多应嗔赋玉井。\n西湖游子，惯识雨愁烟恨。\n只恐吴娃暗折赠。", 
    "rhythmic": "隔浦莲・隔浦莲近拍"
  }, 
  {
    "author": "史达祖", 
    "content": "晕粉就妆镜。\n掩金闺、彩丝未整。\n趁无人、学指鸳鸯颈。\n恨谁踏、藓花径。\n一梦蒲香葵冷。\n堕银瓶、脆绳挂井。", 
    "rhythmic": "凤来朝"
  }, 
  {
    "author": "史达祖", 
    "content": "秋是愁乡。\n自锦瑟断弦，有泪如江。\n平生花里活，奈旧梦难忘。\n蓝桥云树正绿，料抱月、几夜眠香。\n河汉阻，但凤音传恨，阑影敲凉。\n新妆。\n莲娇试晓，梅瘦破春，因甚却扇临窗。\n红巾衔翠翼，早弱水茫茫。", 
    "rhythmic": "玉簟凉"
  }, 
  {
    "author": "史达祖", 
    "content": "河深鹊冷，云高鸾远，水佩风裳缥缈。\n却推离恨下人间，第一个、黄昏过了。\n舟行有恨，愁来无限，去去长安渐杳。\n应将巧思入相思，觉泪比、银湾较少。", 
    "rhythmic": "鹊桥仙"
  }, 
  {
    "author": "史达祖", 
    "content": "暮草堆青云浸浦。\n记匆匆、倦篙曾驻。\n渔榔四起，沙鸥未落，怕愁沾诗句。\n碧袖一声歌，石城怨、西风随去。\n沧波荡晚，菰蒲弄秋，还重到、断魂处。\n酒易醒，思正苦。\n想空山、桂香悬树。\n三年梦冷，孤吟意短，屡烟钟津鼓。", 
    "rhythmic": "湘江静"
  }, 
  {
    "author": "史达祖", 
    "content": "雨入愁边，翠树晚，无人风叶如翦。\n竹尾通凉，却怕小帘低卷。\n孤坐便怯诗悭，念後赏、旧曾题遍。\n更暗尘、偷锁鸾影，心事屡羞团扇。\n卖花门馆生秋草，怅弓弯、几时重见。\n前欢尽属风流梦，天共朱楼远。", 
    "rhythmic": "玲珑四犯"
  }, 
  {
    "author": "史达祖", 
    "content": "阔甚吴天，顿放得、江南离绪多少。\n一雨为秋，凉气小窗先到。\n轻梦听彻风蒲，又散入、楚空清晓。\n问世间、愁在何处，不离澹烟衰草。\n簟纹独浸芙蓉影，想凄凄、欠郎偎抱。\n即今卧得云衣冷，山月仍相照。", 
    "rhythmic": "玲珑四犯"
  }, 
  {
    "author": "史达祖", 
    "content": "秋江带雨，寒沙萦水，人瞰画阁愁独。\n烟蓑散响惊诗思，还被乱鸥飞去，秀句难续。\n冷眼尽归图画上，认隔岸、微茫云屋。\n想半属、渔市樵村，欲暮竞然竹。\n须信风流未老，凭持酒、慰此凄凉心目。\n一鞭南陌，几篙官渡，赖有歌眉舒绿。", 
    "rhythmic": "八归"
  }, 
  {
    "author": "史达祖", 
    "content": "一带古苔墙。\n多听寒。\n箧中针线早销香。\n燕尾宝刀窗下梦，谁翦秋裳。\n宫漏莫添长。\n空费思量。", 
    "rhythmic": "过龙门・浪淘沙令"
  }, 
  {
    "author": "史达祖", 
    "content": "醉月小红楼。\n锦瑟箜篌。\n夜来风雨晓来收。\n几点落花饶柳絮，同为春愁。\n寄信问晴鸥。\n谁在芳洲。", 
    "rhythmic": "过龙门・浪淘沙令"
  }, 
  {
    "author": "史达祖", 
    "content": "晚雨未摧宫树，可怜闲叶，犹抱凉蝉。\n短景归秋，吟思又接愁边。\n漏初长、梦魂难禁，人渐老、风月俱寒。\n想幽欢。\n土花庭，虫网阑干。\n无端。\n啼蛄搅夜，恨随团扇，苦近秋莲。\n一笛当楼，谢娘悬泪立风前。\n故园晚、强留诗酒，新雁远、不致寒暄。", 
    "rhythmic": "玉胡蝶・玉蝴蝶"
  }, 
  {
    "author": "史达祖", 
    "content": "秋风早入潘郎鬓，斑斑遽惊如许。\n暖雪侵梳，晴丝拂领，栽满愁城深处。\n瑶簪谩妒。\n便羞插宫花，自怜衰暮。\n尚想春情，旧吟凄断茂陵女。\n人间公道惟此，叹朱颜也恁，容易堕去。\n涅了重缁，搔来更短，方悔风流相误。\n郎潜几缕。\n渐疏了铜驼，俊游俦侣。\n纵有黟黟，奈何诗思苦。", 
    "rhythmic": "齐天乐"
  }, 
  {
    "author": "史达祖", 
    "content": "阑干只在鸥飞处，年年怕吟秋兴。\n断浦沈云，空山挂雨，中有诗愁千顷。\n波声未定。\n望舟尾拖凉，渡头笼暝。\n正好登临，有人歌罢翠帘冷。\n悠然魂坠故里，奈闲情未了，还被吹醒。\n拜月虚檐，听蛩坏砌，谁复能怜娇俊。\n忧心耿耿。\n寄桐叶芳题，冷枫新咏。\n莫遣秋声，树头喧夜永。", 
    "rhythmic": "齐天乐"
  }, 
  {
    "author": "史达祖", 
    "content": "犀纹隐隐莺黄嫩，篱落翠深偷见。\n细雨重移，新霜试摘，佳处一年秋晚。\n荆江未远。\n想橘友荒凉，木奴嗟怨。\n就说风流，草泥来趁蟹螯健。\n并刀寒映素手，醉魂沈夜饮，曾倩排遣。\n沆瀣含酸，金罂裹玉，蔌蔌吴盐轻点。\n瑶姬齿软。\n待惜取团圆，莫教分散。\n入手温存，帕罗香自满。", 
    "rhythmic": "齐天乐"
  }, 
  {
    "author": "史达祖", 
    "content": "鸳鸯拂破苹花影，低低趁凉飞去。\n画里移舟，诗边就梦，叶叶碧云分雨。\n芳游自许。\n过柳影闲波，水花平渚。\n见说西风，为人吹恨上瑶树。\n阑干斜照未满，杏墙应望断，春翠偷聚。\n浅约香，深盟捣月，谁是窗间青羽。\n孤筝几柱。\n问因甚参差，暂成离阻。\n夜色空庭，待归听俊语。", 
    "rhythmic": "齐天乐"
  }, 
  {
    "author": "史达祖", 
    "content": "西风来劝凉云去，天东放开金镜。\n照野霜凝，如河桂湿，一一冰壶相映。\n殊方路永。\n更分破秋光，尽成悲境。\n有客踌躇，古庭空自吊孤影。\n江南朋旧在许，也能怜天际，诗思谁领。\n梦断刀头，书开虿尾，别有相思随定。\n忧心耿耿。\n对风鹊残枝，露蛩荒井。\n斟酌妲娥，九秋宫殿冷。", 
    "rhythmic": "齐天乐"
  }, 
  {
    "author": "史达祖", 
    "content": "楚梦吹成树外云。\n乍雁影斜分。\n黄花心事一帘尘。\n但频忆、小腰身。\n今宵素壁冰弦冷，怕弹断、沈郎魂。", 
    "rhythmic": "燕归梁"
  }, 
  {
    "author": "史达祖", 
    "content": "独卧秋窗桂未香。\n怕雨点飘凉。\n玉人只在楚云傍。\n也著泪、过昏黄。\n西风今夜梧桐冷，断无梦、到鸳鸯。", 
    "rhythmic": "燕归梁"
  }, 
  {
    "author": "史达祖", 
    "content": "白壁旧带秦城梦，因谁拜下，杨柳楼心。\n正是夜分，鱼钥不动香深。\n时有露萤自照，占风裳、可喜影麸金。\n坐来久，都将凉意，尽付沈吟。\n残云事绪无人舍，恨匆匆、药娥归去难寻。\n缀取雾窗，会唱几拍清音。", 
    "rhythmic": "月当厅"
  }, 
  {
    "author": "史达祖", 
    "content": "江水苍苍，望倦柳愁荷，共感秋色。\n废阁先凉，古帘空暮，雁程最嫌风力。\n故园信息。\n爱渠入眼南山碧。\n念上国。\n谁是、脍鲈江汉未归客。\n还又岁晚，瘦骨临风，夜闻秋声，吹动岑寂。\n露蛩悲、清灯冷屋，翻书愁上鬓毛白。", 
    "rhythmic": "秋霁"
  }, 
  {
    "author": "史达祖", 
    "content": "万水归阴，故潮信、盈虚因月。\n偏只到、凉秋半破，斗成双绝。\n有物揩磨金镜净，何人拿攫银河决。\n想子胥、今夜见嫦娥，沈冤雪。\n光直下，蛟龙穴。\n声直上，蟾蜍窟。\n对望中天地，洞然如刷。\n激气已能驱粉黛，举杯便可吞吴越。\n待明朝、说似与儿曹，心应折。", 
    "rhythmic": "满江红"
  }, 
  {
    "author": "史达祖", 
    "content": "好领青衫，全不向、诗书中得。\n还也费、区区造物，许多心力。\n未暇买田清颍尾，尚须索米长安陌。\n有当时、黄卷满前头，多惭德。\n思往事，嗟儿剧。\n怜牛後，怀鸡肋。\n奈棱棱虎豹，九重九隔。\n三径就荒秋自好，一钱不直贫相逼。\n对黄花、常待不吟诗，诗成癖。", 
    "rhythmic": "满江红"
  }, 
  {
    "author": "史达祖", 
    "content": "缓辔西风，叹三宿、迟迟行客。\n桑梓外、锄渐入，柳坊花陌。\n双阙远腾龙凤影，九门空锁鸳鸯翼。\n更无人、笛傍宫墙，苔花碧。\n天相汉，民怀国。\n天厌虏，臣离德。\n趁建瓴一举，并收鳌极。\n老子岂无经世术，诗人不预平戎策。\n办一襟、风月看升平，吟春色。", 
    "rhythmic": "满江红"
  }, 
  {
    "author": "史达祖", 
    "content": "吴梅初试涧谷春。\n夜幽幽、江雁叫云。\n人正在、孤窗底，被浓愁、醺破醉魂。", 
    "rhythmic": "恋绣衾"
  }, 
  {
    "author": "史达祖", 
    "content": "黄花惊破九日愁。\n正寒城、风雨怨秋。\n愁便是、秋心也，又随人、来到画楼。", 
    "rhythmic": "恋绣衾"
  }, 
  {
    "author": "史达祖", 
    "content": "天风入扇吹苎衣。\n小红楼、夜气正微。\n有人在、冰弦外，水精帘、花影自移。", 
    "rhythmic": "恋绣衾"
  }, 
  {
    "author": "史达祖", 
    "content": "人若梅娇。\n正愁横断坞，梦绕溪桥。\n倚风融汉粉，坐月怨秦箫。\n相思因甚到纤腰。\n定知我今，无魂可销。\n佳期晚，谩几度、泪痕相照。\n人悄。\n天眇眇。\n花外语香，时透郎怀抱。\n暗握荑苗，乍尝樱颗，犹恨侵阶芳草。\n天念王昌忒多情，换巢鸾凤教偕老。\n温柔乡，醉芙蓉、一帐春晓。", 
    "rhythmic": "换巢鸾凤"
  }, 
  {
    "author": "史达祖", 
    "content": "香剥酥痕，自昨夜、春愁醒。\n高情寄、冰桥雪岭。\n试约黄昏，便不误、黄昏信。\n人静。\n倩娇娥、留连秀影。\n吟鬓簪香，已断了、多情病。\n年年待、将春管领。\n镂月描云，不枉了、闲心性。", 
    "rhythmic": "惜奴娇"
  }, 
  {
    "author": "史达祖", 
    "content": "夜寒幽梦飞来，小梅影下东风晓。\n蝶魂未冷，吾身良是，悠然一笑。\n竹杖敲苔，布鞋踏冻，岁常先到。\n傍苍林却恨，储风养月，须我辈、新诗吊。\n永以南枝为好。\n怕从今、逢花渐老。\n愁消秀句，寒回斗酒，春心多少。", 
    "rhythmic": "龙吟曲・水龙吟"
  }, 
  {
    "author": "史达祖", 
    "content": "梦回虚白初生，便凝冷月通窗户。\n不知夜久，都无人见，玉妃起舞。\n银界回天，琼田易地，晃然非故。\n想儿童健意，生愁齐色，情频在、窥帘处。\n一片樵林钓浦。\n是天教、王维画取。\n未如授简，先将高兴，收归妙句。", 
    "rhythmic": "龙吟曲・水龙吟"
  }, 
  {
    "author": "史达祖", 
    "content": "道人越布单衣，兴高爱学苏门啸。\n有时也伴，四佳公子，五陵年少。\n歌里眠香，酒酣喝月，壮怀无挠。\n楚江南，每为神州未复，阑干静、慵登眺。\n今日征夫在道。\n敢辞劳、风沙短帽。\n休吟稷穗，休寻乔木，独怜遗老。", 
    "rhythmic": "龙吟曲・水龙吟"
  }, 
  {
    "author": "史达祖", 
    "content": "睡袖无端几摺香。\n有人丹脸可占霜。\n半窗月印梅犹瘦，一律瓶笙夜正长。\n情艳艳，酒狂狂。\n小屏谁与画鸳鸯。\n解衣恰恨敲金钏，惊起春风傍枕囊。", 
    "rhythmic": "鹧鸪天"
  }, 
  {
    "author": "史达祖", 
    "content": "御路东风拂醉衣。\n卖灯人散烛笼稀。\n不知月底梅花冷，只忆桥边步袜归。\n闲梦淡，旧游非。\n夜深谁在小帘帏。\n罘儿下围炉坐，明处将人立地时。", 
    "rhythmic": "鹧鸪天"
  }, 
  {
    "author": "史达祖", 
    "content": "搭柳阑干倚伫频。\n杏帘胡蝶绣床春。\n十年花骨东风泪，几点螺香素壁尘。\n箫外月，梦中云。\n秦楼楚殿可怜身。\n新愁换尽风流性，偏恨鸳鸯不念人。", 
    "rhythmic": "鹧鸪天"
  }, 
  {
    "author": "史达祖", 
    "content": "雁足无书古塞幽。\n一程烟草一程愁。\n帽檐尘重风吹野，帐角香销月满楼。\n情思乱，梦魂浮。\n缃裙多忆敝貂裘。\n官河水静阑干暖，从倚斜阳怨晚秋。", 
    "rhythmic": "鹧鸪天"
  }, 
  {
    "author": "史达祖", 
    "content": "涵秋寒渚。\n染霜丹树。\n尚依稀，是来时、梦中行路。\n时节正思家，远道仍怀古。\n更对著、满城风雨。\n黄花无数。\n碧云欲暮。\n美人兮，美人兮、未知何处。", 
    "rhythmic": "惜黄花"
  }, 
  {
    "author": "史达祖", 
    "content": "疏云萦碧岫。\n带晚日摇光，半江寒皱。\n越溪近远，空频向、过雁风边回首。\n酸心一缕。\n念水北、寻芳归後。\n轻醉醒、堤月笼沙，鞍松宝轮飞骤。\n秦楼屡约芳春，记扇背题诗，帕罗沾酒。\n瘦愁易就。\n因惊断、梦里桃源难又。\n临风话旧。", 
    "rhythmic": "玉烛新"
  }, 
  {
    "author": "史达祖", 
    "content": "谁写梅溪字字香。\n沙边幽梦，常恁芬芳。\n不知花解伴昏黄。\n只怕东风，吹断人肠。\n小阁无灯月浸窗。\n香吹罗袖，酒映宫妆。\n如今竹外怕思量。\n谷里佳人，一片冰霜。", 
    "rhythmic": "一翦梅"
  }, 
  {
    "author": "史达祖", 
    "content": "秦客当楼泣凤箫。\n宫衣香断，不见纤腰。\n隔年心事又今宵。\n折尽冰弦，何用鸾胶。\n些子轻魂几度销。\n兰骚蕙些，无计重招。\n东窗一段月华娇。\n也带春愁，飞上梅梢。", 
    "rhythmic": "一翦梅"
  }, 
  {
    "author": "史达祖", 
    "content": "鸳鸯意惬。\n空分付、有情眉睫。\n齐家莲子黄金叶。\n争比秋苔，靴凤几番蹑。\n墙阴月白花重叠。\n匆匆软语屡惊怯。", 
    "rhythmic": "醉落魄・一斛珠"
  }, 
  {
    "author": "史达祖", 
    "content": "江痕妥帖。\n日光熨动黄金叶。\n阑干直下愁相接。\n一朵红莲，飞上越人楫。\n鲤鱼波上丁宁切。\n诗筒如线不曾别。", 
    "rhythmic": "醉落魄・一斛珠"
  }, 
  {
    "author": "史达祖", 
    "content": "神仙无皋泽。\n琼裾珠佩，卷下尘陌。\n秀骨依依，误向山中，得与相识。\n溪岸侧。\n倚高情、自锁烟翠，时点空碧。\n念香襟沾恨，酥手翦愁，今後梦魂隔。\n相思暗惊清吟客。\n想玉照堂前、树三百。\n雁翅霜轻，凤羽寒深，谁护春色。\n诗鬓白。", 
    "rhythmic": "醉公子"
  }, 
  {
    "author": "史达祖", 
    "content": "翦柳章台，问梅东阁，醉中携手初归。\n逗香帘下，璀璨镂金衣。\n正依约、冰丝射眼，更荏苒、蟾玉西飞。\n轻尘外，双鸳细蹙，谁赋洛滨妃。\n霏霏。\n红雾绕，步摇共鬓影，吹入花围。\n管弦将散，人静烛笼稀。", 
    "rhythmic": "步月"
  }, 
  {
    "author": "高观国", 
    "content": "碧云阙处无多雨，愁与去帆俱远。\n倒苇沙闲，枯兰溆冷，寥落寒江秋晚。\n楼阴纵览。\n正魂怯清吟，病多依黯。\n怕挹西风，袖罗香自去年减。\n风流江左久客，旧游得意处，朱帘曾卷。\n载酒春情，吹箫夜约，犹忆玉娇香软。\n尘栖故苑，叹璧月空檐，梦云飞观。\n送绝征鸿，楚峰烟数点。", 
    "rhythmic": "齐天乐"
  }, 
  {
    "author": "高观国", 
    "content": "丛幽一笑东篱晓，霜华又随香冷。\n晕色黄娇，低枝翠婉，来趁登高佳景。\n谁偏管领。\n是彭泽归来，未荒三径。\n最惬清觞，道家标致自风韵。\n南山依旧翠倚，采花无限思，西风吹醒。\n万蕊金寒，三秋梦好，曾记餐英清咏。\n斓斑泪沁。\n怕节去蜂愁，雨荒烟暝。\n明日重阳，为谁簪短鬓。", 
    "rhythmic": "齐天乐"
  }, 
  {
    "author": "高观国", 
    "content": "晚云知有关山念，澄霄卷开清霁。\n素景分中，冰盘正溢，何啻婵娟千里。\n危阑静倚。\n正玉管吹凉，翠觞留醉。\n记约清吟，锦袍初唤醉魂起。\n孤光天地共影，浩歌谁与舞，凄凉风味。\n古驿烟寒，幽垣梦冷，应念秦楼十二。\n归心对此。\n想斗插天南，雁横辽水。\n试问妲娥，有谁能为寄。", 
    "rhythmic": "齐天乐"
  }, 
  {
    "author": "高观国", 
    "content": "几双海燕来金屋。\n春满离宫三十六。\n春风翦草碧纤纤，春雨花红扑扑。\n卫姬郑女腰如束。", 
    "rhythmic": "玉楼春"
  }, 
  {
    "author": "高观国", 
    "content": "燕脂染出春风锦。\n生怕黄昏人有恨。\n雨难揩泪玉环娇，烟不遮愁红袖冷。\n醉魂吹断香魂静。", 
    "rhythmic": "玉楼春"
  }, 
  {
    "author": "高观国", 
    "content": "多时不踏章台路。\n依旧东风芳草渡。\n莺声唤起水边情，日影炙开花上雾。\n谢娘不信佳期误。", 
    "rhythmic": "玉楼春"
  }, 
  {
    "author": "高观国", 
    "content": "春烟澹澹生春水。\n曾记芳洲兰棹舣。\n岸花香到舞衣边，汀草色分歌扇底。\n棹沈云去情千里。", 
    "rhythmic": "玉楼春"
  }, 
  {
    "author": "高观国", 
    "content": "唤起一襟凉思，未成晚雨，先做秋阴。\n楚客悲残，谁解此意登临。\n古台荒、断霞斜照，新梦黯、微月疏砧。\n总难禁。\n尽将幽恨，分付孤斟。\n从今。\n倦看青镜，既迟勋业，可负烟林。\n断梗无凭，岁华摇落又惊心。\n想莼汀、水云愁凝，闲蕙帐、猿鹤悲吟。", 
    "rhythmic": "玉蝴蝶"
  }, 
  {
    "author": "高观国", 
    "content": "俱是洛阳年少客，才华迥出天真。\n青衫惯拂软红尘。\n酒狂因月舞，诗俊为梅新。\n寄语长安风月道，莺花缓作青春。\n披风沐露问前津。\n客中春不当，归去倍还人。", 
    "rhythmic": "临江仙"
  }, 
  {
    "author": "高观国", 
    "content": "风月生来人世，梦魂飞堕仙津。\n青春日日醉芳尘。\n一鞭花陌晓，双桨柳桥春。\n前度诗留醉袖，昨宵香罗巾。\n小姬飞燕是前身。\n歌随流水咽，眉学远山颦。", 
    "rhythmic": "临江仙"
  }, 
  {
    "author": "高观国", 
    "content": "梦湘云，吟湘月，吊湘灵。\n有谁见、罗袜尘生。\n凌波步弱，背人羞整六铢轻。\n娉娉袅袅，晕娇黄、玉色轻明。\n香心静，波心冷，琴心怨，客心惊。\n怕佩解、却返瑶京。", 
    "rhythmic": "金人捧露盘"
  }, 
  {
    "author": "高观国", 
    "content": "念瑶姬，翻瑶佩，下瑶池。\n冷香梦、吹上南枝。\n罗浮梦杳，忆曾清晓见仙姿。\n天寒翠袖，可怜是、倚竹依依。\n溪痕浅，云痕冻，月痕澹，粉痕微。\n江楼怨、一笛休吹。", 
    "rhythmic": "金人捧露盘"
  }, 
  {
    "author": "高观国", 
    "content": "楚宫闲，金成屋，玉为阑。\n断云梦、容易惊残。\n骊歌几叠，至今愁思怯阳关。\n清音恨阻，抱哀筝、知为谁弹。\n年华晚，月华冷，霜华重，鬓华斑。\n也须念、闲损雕鞍。", 
    "rhythmic": "金人捧露盘"
  }, 
  {
    "author": "高观国", 
    "content": "云唤阴来鸠唤雨。\n谢了江梅，可踏江头路。\n拼却一番花信阻。\n不成日日春寒去。\n见说东风桃叶渡。\n岸隔青山，依旧修眉妩。", 
    "rhythmic": "凤栖梧・蝶恋花"
  }, 
  {
    "author": "高观国", 
    "content": "岩室归来非待聘。\n渺渺千崖，漠漠江千顷。\n明月清风休弄影。\n只愁踏破苍苔径。\n摘取香芝医鹤病。\n正要仙，相伴清闲性。", 
    "rhythmic": "凤栖梧・蝶恋花"
  }, 
  {
    "author": "高观国", 
    "content": "西子湖边眉翠妩。\n魂冷孤山，谁是风烟主。\n相唤吟诗天欲雨。\n嫩凉不隔鸥飞处。\n移下天孙云锦渚。\n翠盖牵风，绰约凌波女。", 
    "rhythmic": "凤栖梧・蝶恋花"
  }, 
  {
    "author": "高观国", 
    "content": "月冷霜袍拥。\n见一枝、年华又晚，粉愁香冻。\n云隔溪桥人不度，的春心未纵。\n清影怕、寒波摇动。\n更没纤毫尘俗态，倚高情、预得春风宠。\n沈冻蝶，挂么凤。\n一杯正要吴姬捧。\n想见那、柔酥弄白，暗香偷送。\n回首罗浮今在否，寂寞烟迷翠拢。\n又争奈、桓伊三弄。\n开遍西湖春意烂，算群花、正作江山梦。\n吟思怯，暮云重。", 
    "rhythmic": "贺新郎"
  }, 
  {
    "author": "高观国", 
    "content": "歌声凄怨。\n是几度诉春，春都不管。\n感绿惊红，颦烟啼月，长是为春消黯。\n玉骨瘦无一把，粉泪愁多千点。\n可怜损，任尘侵粉蠹，舞裙歌扇。\n转盼。\n尘梦断。\n峡里云归，空想春风面。\n燕子楼空，玉台妆冷，湖外翠峰眉浅。\n绮陌断魂名在，宝箧返魂香远。\n此情苦，问落花流水，何时重见。", 
    "rhythmic": "喜迁莺"
  }, 
  {
    "author": "高观国", 
    "content": "凉云归去。\n再约著，晚来西楼风雨。\n水静帘阴，鸥闲菰影，秋到露汀烟浦。\n试省唤回幽恨，尽是愁边新句。\n倦登眺，动悲凉还在，残蝉吟处。\n凄楚。\n空见说，香锁雾扃，心似秋莲苦。\n宝瑟弹冰，玉台窥月，浅澹可怜偷聚。\n几时翠沟题叶，无复绣帘吹絮。\n鬓华晚，念庾郎情在，风流谁与。", 
    "rhythmic": "喜迁莺"
  }, 
  {
    "author": "高观国", 
    "content": "春风吹绿湖边草。\n春光依旧湖边道。\n玉勒锦障泥。\n少年游冶时。\n烟明花似绣。\n且醉旗亭酒。\n斜日照花西。\n归鸦花外啼。", 
    "rhythmic": "菩萨蛮"
  }, 
  {
    "author": "高观国", 
    "content": "红云半压秋波碧。\n艳妆泣露娇啼色。\n佳梦入仙城。\n风流石曼卿。\n宫袍呼醉醒。\n休卷西风锦。\n明日粉香残。\n六朝烟水寒。", 
    "rhythmic": "菩萨蛮"
  }, 
  {
    "author": "高观国", 
    "content": "玉鳞熬出香凝软。\n并刀断处冰丝颤。\n红缕间堆盘。\n轻明相映寒。\n纤柔分劝处。\n腻滑难停筋。\n一洗醉魂清。\n真成醒酒冰。", 
    "rhythmic": "菩萨蛮"
  }, 
  {
    "author": "高观国", 
    "content": "玉阑秋色知谁主。\n隔阑一架葡萄雨。\n绿藓怕啼。\n可堪宫漏长。\n乌丝吟古怨。\n清泪消尘砚。\n梦冷不成云。\n□峰峰外情。", 
    "rhythmic": "菩萨蛮"
  }, 
  {
    "author": "高观国", 
    "content": "何须急管吹云暝。\n高寒滟滟开金饼。\n今夕不登楼。\n一年空过秋。\n桂花香雾冷。\n梧叶西风影。\n客醉倚河桥。\n清光愁玉箫。", 
    "rhythmic": "菩萨蛮"
  }, 
  {
    "author": "高观国", 
    "content": "云娇雪嫩羞相倚。\n凌波共酌春风醉。\n的玉台寒。\n肯教金盏单。\n只疑双蝶梦。\n翠袖和香拥。\n香外有鸳鸯。\n风流烟水乡。", 
    "rhythmic": "菩萨蛮"
  }, 
  {
    "author": "高观国", 
    "content": "平生似欠西湖债。\n每拼了、金貂解。\n妩媚烟云多变态。\n雕鞍来处，画船归去，花柳春风隘。\n玉京相接蓬壶界。\n入画遥山翠分黛。", 
    "rhythmic": "青玉案"
  }, 
  {
    "author": "高观国", 
    "content": "钩帘翠湿。\n寒江上、雨晴风急。\n乱峰低处明残日。\n雁字成行，写破暮天碧。\n故人天外长为客。\n倚阑一望情何极。", 
    "rhythmic": "醉落魄・一斛珠"
  }, 
  {
    "author": "高观国", 
    "content": "斑驳云开，松雨过，海棠花外寒轻。\n湖山翠暖，东风正要新晴。\n又唤醒，旧游情。\n记年时、今日清明。\n隔花阴浅，香随笑语，特地逢迎。\n人生好景难并。\n依旧秋千巷陌，花月蓬瀛。\n春衫抖擞，馀香半染芳尘。\n念嫩约，杳难凭。", 
    "rhythmic": "夜合花"
  }, 
  {
    "author": "高观国", 
    "content": "碧藓封枝，点寒英、疏疏玉清冰洁。\n梦忆旧家，春与新恩，曾映寿阳妆额。\n绿裙青袂南邻伴，应怪我、精神都别。\n恨衰晚、春风意思，顿成羞怯。\n犹念横斜性格。\n恼和靖吟魂，自来清绝。\n斜傍劲松，偷倚修篁，总是岁寒相识。", 
    "rhythmic": "花心动"
  }, 
  {
    "author": "高观国", 
    "content": "一棹莫愁烟艇。\n飞破玉壶清影。\n水溅粉绡寒。\n渺云鬟。\n不肯凌波微步。\n却载春愁归去。\n风澹楚魂惊。\n隔瑶京。", 
    "rhythmic": "昭君怨"
  }, 
  {
    "author": "高观国", 
    "content": "霁烟消处寒犹嫩。\n乍门巷、昼永。\n池塘芳草魂初醒。\n秀句吟春未稳。\n仙源阻、春风瘦损。\n又燕子、来无芳信。", 
    "rhythmic": "杏花天"
  }, 
  {
    "author": "高观国", 
    "content": "远山学得修眉翠。\n看眉展、春愁无际。\n雨痕半湿东风外。\n不管梨花有泪。\n西园路、青鞋暗记。\n怕行入、秋千径里。", 
    "rhythmic": "杏花天"
  }, 
  {
    "author": "高观国", 
    "content": "花凝露湿燕脂透。\n是彩笔、丹青染就。\n粉绡帕入班姬手。\n舒卷清寒时候。\n春禽静、来窥晴昼。\n问冷落、芳心知否。", 
    "rhythmic": "杏花天"
  }, 
  {
    "author": "高观国", 
    "content": "玉坛消息春寒浅。\n露红玉、娇生靓艳。\n小怜鬓湿燕脂染。\n只隔粉墙相见。\n花阴外、故宫梦远。\n想未识、莺莺燕燕。", 
    "rhythmic": "杏花天"
  }, 
  {
    "author": "高观国", 
    "content": "拥红妆，翻翠盖，花影暗南浦。\n波面澄霞，兰艇采香去。\n有人水溅红裙，相招晚醉，正月上、凉生风露。\n两凝伫。\n别後歌断云闲，娇姿黯无语。\n魂梦西风，端的此心苦。\n遥想芳脸轻颦，凌波微步，镇输与、沙边鸥鹭。", 
    "rhythmic": "祝英台近"
  }, 
  {
    "author": "高观国", 
    "content": "一窗闲，孤烬冷，独自个春睡。\n绣被熏香，不似旧风味。\n静听滴滴檐声，惊愁搅梦，更不管、庾郎心碎。\n念芳意。\n一并十日春寒，梅花煞憔悴。\n懒做新词，春在可怜里。\n几时挑菜踏青，云沈雨断，尽分付、楚天之外。", 
    "rhythmic": "祝英台近"
  }, 
  {
    "author": "高观国", 
    "content": "绿丛篱菊点娇黄。\n过重阳。\n转愁伤。\n风急天高，归雁不成行。\n此去郎边知近远，秋水阔，碧天长。\n郎心如妾妾如郎。\n两离肠。\n一思量。", 
    "rhythmic": "江城子"
  }, 
  {
    "author": "高观国", 
    "content": "野泉春吐芽，泥湿随飞燕。\n碧涧一杯羹，夜韭无人翦。\n玉钗和露香，鹅管随春软。\n野意重殷勤，持以君王献。", 
    "rhythmic": "生查子"
  }, 
  {
    "author": "高观国", 
    "content": "芙蓉羞粉香，倚竹窥烟霁。\n眼带楚波寒，骨艳春风醉。\n谁传侧帽情，想解遗鞭意。\n红叶可怜秋，不寄相思字。", 
    "rhythmic": "生查子"
  }, 
  {
    "author": "高观国", 
    "content": "蓬莱一捻云，彻骨龙涎染。\n风味韵而芳，笑语柔而婉。\n花娇绿鬓寒，酒凝清歌怨。\n翠幄已烟浓，银烛重休翦。", 
    "rhythmic": "生查子"
  }, 
  {
    "author": "高观国", 
    "content": "春笼云润香，露湿青蛟瘦。\n偷学汉宫妆，舞彻霓裳後。\n酥胸紫领巾，冰翦柔荑手。\n有意入罗囊，不肯成春酒。", 
    "rhythmic": "生查子"
  }, 
  {
    "author": "高观国", 
    "content": "飞花澹澹风，破暖疏疏雨。\n香润玉阶尘，翠湿纱窗雾。\n钿筝离雁行，宝箧留钗股。\n惟有凤楼魂，夜夜江南路。", 
    "rhythmic": "生查子"
  }, 
  {
    "author": "高观国", 
    "content": "香惊楚驿寒，瘦倚湘筠暮。\n一笛已黄昏，片月尤清楚。\n沈沈冰玉魂，漠漠烟云浦。\n酸泪不成弹，又向春心聚。", 
    "rhythmic": "生查子"
  }, 
  {
    "author": "高观国", 
    "content": "露条烟叶。\n惹长亭旧恨，几番风月。\n爱细缕、先轻黄，渐拂水藏鸦，翠阴相接。\n纤软风流，眉黛浅、三眠初歇。\n奈年华又晚，萦绊游蜂，絮飞晴雪。\n依依灞桥怨别。\n正千丝万绪，难禁愁绝。\n怅岁久、应长新条，念曾系花骢，屡停兰楫。", 
    "rhythmic": "解连环"
  }, 
  {
    "author": "高观国", 
    "content": "浪摇新绿。\n漫芳洲翠渚，雨痕初足。\n荡霁色、流入横塘，看风外漪漪，皱纹如。\n藻荇萦回，似留恋、鸳飞鸥浴。\n爱娇云蘸色，媚日蓝，远迷心目。\n仙源漾舟岸曲。\n照芳容几树，香浮红玉。\n记那回、西洛桥边，裙翠传情，玉纤轻掬。", 
    "rhythmic": "解连环"
  }, 
  {
    "author": "高观国", 
    "content": "别浦潮平，远村帆落烟江冷。\n征鸿相唤著行飞，不耐霜风紧。\n雪意垂垂未定。\n正惨惨、云横冻影。\n酒醒情绪，日晚登临，凄凉谁问。\n行乐京华，软红不断香尘喷。\n试将心事卜归期，终是无凭准。\n寥落年华将尽。\n误玉人、高楼凝恨。\n第一休负，西子湖边，江梅春信。", 
    "rhythmic": "烛影摇红"
  }, 
  {
    "author": "高观国", 
    "content": "栖乌惊。\n隔窗月色寒於冰。\n寒於冰。\n澹移梅影，冷印疏棂。\n幽香未觉魂先清。\n无端勾起相思情。\n相思情。\n恼人无睡，直到天明。", 
    "rhythmic": "忆秦娥"
  }, 
  {
    "author": "高观国", 
    "content": "歌声闲。\n兰舟只隔芙蓉湾。\n芙蓉湾。\n扇摇波影，风卷云鬟。\n馀音袅袅留馀欢。\n双鸳飞处传情难。\n传情难。\n曲终人去，愁寄湖山。", 
    "rhythmic": "忆秦娥"
  }, 
  {
    "author": "高观国", 
    "content": "盘枝翦翠。\n叶叶西风意。\n吹上玉人云□底。\n无限新凉气味。\n飘萧露卷烟柔。\n绝怜不逐宫流。\n寄语多情宋玉，悲秋得似宜秋。", 
    "rhythmic": "清平乐"
  }, 
  {
    "author": "高观国", 
    "content": "春蒲雨湿。\n燕子低飞急。\n云压前山群翠失。\n烟水满湖轻碧。\n小莲相见湾头。\n清寒不到青楼。\n请上琵琶弦索，今朝破得春愁。", 
    "rhythmic": "清平乐"
  }, 
  {
    "author": "高观国", 
    "content": "玉箫闲，清韵咽。\n人倚画兰愁绝。\n云恼月，月羞云。\n半溪梅影昏。\n恨春风，萧散後。\n夜夜数残更漏。\n情悄悄，思依依。\n天寒一雁飞。", 
    "rhythmic": "更漏子"
  }, 
  {
    "author": "高观国", 
    "content": "玉洁生英，冰清孕秀，一枝天地春早。\n素盟江国芳寒，旧约汉宫梦晓。\n溪桥独步，看洒落、仙人风表。\n似妙句、何逊扬州，最惜细吟清峭。\n香暗度、照影波渺。\n春暗寄、付情云杳。\n爱随青女横陈，更怜素娥窈窕。\n调羹雅意，好赞助、清时廊庙。\n羡韵高、只有松筠，共结岁寒难老。", 
    "rhythmic": "东风第一枝"
  }, 
  {
    "author": "高观国", 
    "content": "烧色回青，冰痕绽白，娇云先酿酥雨。\n纵寒不压葭尘，应时已鞭黛土。\n东君入夜，怕预恼、诗边心绪。\n意转新，无奈吟魂，醉里已题春句。\n香梦醒、几花暗吐。\n绿睡起、几丝偷舞。\n酒醅清惜重斟，菜甲嫩怜细缕。\n玉纤彩胜，愿岁岁、春风相遇。\n要等得、明日新晴，第一待寻芳去。", 
    "rhythmic": "东风第一枝"
  }, 
  {
    "author": "高观国", 
    "content": "袅袅天风响佩环。\n鹊桥有女夜乘鸾。\n也恨别多相见少，似人间。\n银浦无声云路渺，金风有信玉机闲。\n生怕河梁分袂处，晓光寒。", 
    "rhythmic": "摊破浣溪沙・山花子"
  }, 
  {
    "author": "高观国", 
    "content": "遮坐银屏度水沈。\n障风罗幕皱泥金。\n日迟宫院静。\n繁杏半窥红日薄，小怜低唱绿窗深。\n试拈犀管写春心。", 
    "rhythmic": "浣溪沙"
  }, 
  {
    "author": "魏了翁", 
    "content": "落日下平楚，秋色到方塘。\n人间袢暑难耐，独有此清凉。\n龙卷八荒霖雨，鹤十州风露。\n回薄水云乡。\n欲识千里润，记取玉流芳。\n石兰衣，江蓠佩，芰荷裳。\n个中自有服媚，何必锦名堂。\n吸取玻璃清涨，唤起逍遥旧梦，人物俨相望。\n矫首望归路，三十六虚皇。", 
    "rhythmic": "水调歌头"
  }, 
  {
    "author": "魏了翁", 
    "content": "独立西风里。\n渺无尘、明河挂斗，碧天如洗。\n鹊楼前迎风处，吹堕乘槎星使。\n弄札札、机中巧思。\n织就天孙云锦段，尚轻阴、朱阁留纤翳。\n亲为挽，天潢水。\n等闲富贵浮云似。\n须存留、几分清论，护持元气。\n曾把古今兴亡事，奏向前旒十二。\n虽去国、言犹在耳。\n念我独兮谁与共，谩凝思、一日如三岁。\n夜耿耿，不皇寐。", 
    "rhythmic": "贺新郎"
  }, 
  {
    "author": "魏了翁", 
    "content": "溥露浸秋色，零雨濯湖弦。\n做成特地风月，管领老仙。\n雁落村间影，鱼识桥边柱杖，虑澹境长偏。\n祗恐未免耳，惊搅日高眠。\n龙握节，貂插案，鹿衔。\n於公元只馀事，所乐不存焉。\n手植蓝田种子，无数阶庭成树，郁郁紫生烟。\n富贵姑勿道，借问此何缘。", 
    "rhythmic": "水调歌头"
  }, 
  {
    "author": "魏了翁", 
    "content": "轻露沦残暑，哉魄拟初弦。\n天台万八千丈，中有紫霞仙。\n正理中枢旧武，却忆邻环昨梦，重上蜀青天。\n只守伯禽法，с野万云烟。\n锦川星，郎位宿，又移躔。\n为无结辈十数，踏遍蜀山川。\n人识绍兴奉使，家有显谟科约，慧命得公传。\n从此造朝去，两地亦青毡。", 
    "rhythmic": "水调歌头"
  }, 
  {
    "author": "魏了翁", 
    "content": "岁岁为公寿，著语不能新。\n自公持节北去，我亦有遐征。\n坐我碧瑶洞府，被我石楠嘉荫，冰柱向人清。\n待屈西风指，王事有期程。\n我尝闻，由汉水，达河津。\n痴牛呆女会处，应有泛槎人。\n便向汉川东畔，直透银河左界，去上白云京。\n袖有传婿研，我欲丐馀芬。", 
    "rhythmic": "水调歌头"
  }, 
  {
    "author": "魏了翁", 
    "content": "知年来、几番拜疏。\n但言归去归去。\n问归有底匆忙事，得恁陈情良苦。\n天未许。\n将花绶藻衣，为插仪庭羽。\n掉头不顾。\n念白发翁儿，本来天分，不是折腰具。\n从头数。\n多少汉庭簪组。\n滔滔车马成雾。\n争如祖帐东门外，父子缥缥高举。\n峨眉下、有几许湖山，无著春风处。\n留君不住。\n但远景楼前，追陪杖屦，莫忘却、别时语。", 
    "rhythmic": "摸鱼儿"
  }, 
  {
    "author": "魏了翁", 
    "content": "沙堤除道火成城。\n换得午桥清。\n寒色般添酒令，野芳抵当羹。", 
    "rhythmic": "朝中措"
  }, 
  {
    "author": "魏了翁", 
    "content": "曾记武林日，岁上德星堂。\n相君襟度夷雅，容我少年狂。\n辇路升平风月，禁陌清时锺鼓，送紫霞觞。\n回首十年事，解后衮衣乡。\n古今梦，元一辙，谩千场。\n纷纷间较目睫，谁解识方将。\n霜落南山秋实，风卷北邻夜燎，世事正匆忙。\n天意那可问，只愿善人昌。", 
    "rhythmic": "水调歌头"
  }, 
  {
    "author": "魏了翁", 
    "content": "晓色云日澹，绰开坦坦长途。\n西宁太守问程初。\n梅梢迎候骑，柳树困平芜。\n九折邛峡浑可事，不妨叱驭先驱。\n平平岂是策真无。\n抚摩迂事业，细密钝功夫。", 
    "rhythmic": "临江仙"
  }, 
  {
    "author": "魏了翁", 
    "content": "人物正寥阔，有美万夫望。\n七年填拊方面，帏幄自金汤。\n千尺玉龙衔诏，六尺宝照路，载绩满旗常。\n富贵姑勿道，难得此芬芳。\n尝试看，今古梦，几千场。\n人情但较目睫，谁解识方将。\n霜落南山秋实，风卷北邻夜燎，世事正匆忙。\n海内知公者，只愿寿而臧。", 
    "rhythmic": "水调歌头"
  }, 
  {
    "author": "魏了翁", 
    "content": "怪见江乡文物地，轻豪争逐春妍。\n银花斜紫金鞭。\n千灯浑是泪，一笑不论钱。\n今岁遨头穷相眼，繁华不学常年。\n只余底事索人怜。\n诗书真气味，农扈老风烟。", 
    "rhythmic": "临江仙"
  }, 
  {
    "author": "魏了翁", 
    "content": "日日春风满范围。\n海棠又发去年枝。\n月笼火树更深後，露滴燕支晓起时。\n看不足，醉为期。\n宵征宁问角巾。\n一春好处无多子，不分西园掇取归。", 
    "rhythmic": "鹧鸪天"
  }, 
  {
    "author": "魏了翁", 
    "content": "脚踏西郊红世界，才知春意分明。\n不须更说锦官城。\n春来游冶骑，得得为渠停。\n停到花眠人且去，酒杯苦欲留行。\n直须醉饮到参横。\n不因歌白雪，三日作狂酲。", 
    "rhythmic": "临江仙"
  }, 
  {
    "author": "魏了翁", 
    "content": "撺掇花枝，趱那天气，一半春休。\n未分真休，平湖新涨，稚绿初抽。\n等闲作个扁舟。\n便都把、湖光卷收。\n世事元来，都缘本有，不在他求。", 
    "rhythmic": "柳梢青"
  }, 
  {
    "author": "魏了翁", 
    "content": "向江头、几回凝望，垂杨那畔舟才舣。\n江神似识东归意。\n故放一篙春水。\n却总被。\n三百里人家、祖帐连天起。\n且行且止。\n便为汝迟留，三朝两日，如此只如此。\n还须看，世上忧端如猬。\n一枰白黑棋子。\n肥边瘦腹都闲事。\n毕竟到头何似。\n当此际。\n要默识沈思，一著惺惺地。\n目前谁是。\n料当局诸公，敛容缩手，日夜待公至。", 
    "rhythmic": "摸鱼儿"
  }, 
  {
    "author": "魏了翁", 
    "content": "有匪碧岩使，长佩奏琅球。\n门前初暑才涨，一室淡於秋。\n帘卷峨眉烟雨，袖挟西川风露，满眼绿阴稠。\n人物眇然甚，得似此风流。\n此何时，公犹滞，剑南州。\n分明忧在目睫，只恁付悠悠。\n未问人谋当否，须信天生贤哲，不只等闲休。\n努力崇明德，巨浸要平舟。", 
    "rhythmic": "水调歌头"
  }, 
  {
    "author": "魏了翁", 
    "content": "汉使来何许。\n到如今、天边又是，薰弦三度。\n见说山深人睡稳，细雨自催茶户。\n向滴博、云间看取。\n料得权奇空却後，指浮云、万里追风去。\n跨燕越，抹秦楚。\n不妨且为斯人驻。\n正年来、忧端未歇，壮怀谁吐。\n顷刻阴晴千万态，怎解绸缪未雨。\n算此事、谁宽西顾。\n待洗岷峨凄怆气，为八荒、更著深长虑。\n间两社，辅明主。", 
    "rhythmic": "贺新郎"
  }, 
  {
    "author": "魏了翁", 
    "content": "固陵江上，暮云急、一夜打头风雨。\n催送江船上水，笑指□山归去。\n靴帽丛中，渔樵席上，总是安行处。\n惟馀旧话，为公今日拈取。\n见说家近岷山，翠云平楚，万古青如故。\n要把平生三万轴，唤取山灵分付。\n庐阜嵩高，睢阳岳麓，会与岷为伍。\n及时须做，鬓边应未迟暮。", 
    "rhythmic": "念奴娇"
  }, 
  {
    "author": "魏了翁", 
    "content": "怕年来年去，渐雅志、易华颠。\n叹梦里青藜，间边银信，望外朱。\n十年竟成何事，虽万锺、於我曷加焉。\n海上潮生潮落，山头云去云还。\n人生天地两仪间。\n只住百来年。\n今三纪虚过，七旬强半，四帙看看。", 
    "rhythmic": "木兰花慢"
  }, 
  {
    "author": "魏了翁", 
    "content": "有美人兮，招不至、几回凝伫。\n应只为、家山自好，不堪他顾。\n忙里抽头真得计，闲中袖手看成趣。\n念从前、出处总无心，天分付。\n云冉冉，更吞吐。\n泉活活，无朝暮。\n与自家意思，一般容与。\n月壑晓寒垂叶露，风窗午睡连山雨。\n看苍颜、白发两闲人，摩今古。", 
    "rhythmic": "满江红"
  }, 
  {
    "author": "魏了翁", 
    "content": "宇宙中间，还独笑、谁疏谁密。\n正从容行处，山停川溢。\n锺鼎勒铭模物象，山林赐路开行荜。\n要不如、胸次祗熙熙，无今昔。\n便百中，穿牙戟。\n怕六凿，生虚室。\n为幽香小伫，旋供吟笔。\n人事未须劳预虑，天公浑不消余力。\n看雨馀、云卷约帘旌，明红日。", 
    "rhythmic": "满江红"
  }, 
  {
    "author": "魏了翁", 
    "content": "尚忆都门祖帐时。\n重来动是十年期。\n云拖暮雨留行色，露挟秋凉入酒卮。\n湖上雁，水边犀。\n未须矫首叹来迟。\n北风满地尘沙暗，宣室方劳丙夜思。", 
    "rhythmic": "鹧鸪天"
  }, 
  {
    "author": "魏了翁", 
    "content": "秋意冷然，对宇宙、一尊相属。ピ\n君看取、都无凝滞，天机纯熟。ピ\n水拍池塘鸿雁聚，露浓庭畹芝兰馥。ピ\n笑何曾、一事上眉头，萦心曲。ピ\n兴不浅，船明玉。ピ\n人更健，巾横幅。ピ\n问人间底处，升沉迟速。ピ\n气压暗岩虹半吐，眼明平楚云相逐。ピ\n但年年、屈指问西风，新。ピ", 
    "rhythmic": "满江红"
  }, 
  {
    "author": "魏了翁", 
    "content": "月落星稀露气香。\n烟销日出晓光凉。\n天东扶木三千丈，一片丹心似许长。\n淇以北，洛之阳。\n买花移竹且迷藏。\n九重阊阖开黄道，未信低回两鬓霜。", 
    "rhythmic": "鹧鸪天"
  }, 
  {
    "author": "魏了翁", 
    "content": "湖水平漪，与我意、一般容与。\n任多少、双凫乘雁，落花飞絮。\n露冷云寒烟外竹，霜明日洁梅边路。\n怪天随、人意作阴晴，无非数。\n方寸地，图书府。\n老太史，亲分付。\n况身名四海，未为不遇。\n用舍行藏皆有命，时来将相还须做。\n且闲中、袖手阅时人，摩今古。", 
    "rhythmic": "满江红"
  }, 
  {
    "author": "魏了翁", 
    "content": "许时闭户间疏散。\n风月无人管。\n自从阳律一番新。\n又把前回风月、送西邻。\n浮云富贵非公愿。\n只愿公身健。\n更教剩活百来年。\n此老终须不枉、在人间。", 
    "rhythmic": "虞美人"
  }, 
  {
    "author": "魏了翁", 
    "content": "无边春色。\n试从汉谕堂边觅。\n儿前上寿孙扶掖。\n九十娘娘，身是五朝客。\n眼前富贵浑闲历。\n个中真乐天然的。", 
    "rhythmic": "醉落魄・一斛珠"
  }, 
  {
    "author": "魏了翁", 
    "content": "古说士夫郡，犹欠殿头魁。\n记曾分付公等，行矣勉之哉。\n世事弈棋无定，甲子循还复尔，不免且低回。\n人物价自定，万事付衔杯。\n试与公，同握手，上春台。\n繁红丽紫何限，转首便尘埃。\n欲识化工定处，须向报秋时节，未用较先开。\n休道屋犹矮，卿相个中来。", 
    "rhythmic": "水调歌头"
  }, 
  {
    "author": "魏了翁", 
    "content": "天为西南分八使，更分四道蕃臣。\n争如齿宿彩衣新。\n亲年开百岁，又见子生孙。\n一度平反供一笑，无边桃李皆春。\n便归天上极恩荣。\n为君图寿母，去年曾以寿母图为献。\n更看太夫人。", 
    "rhythmic": "临江仙"
  }, 
  {
    "author": "魏了翁", 
    "content": "遥想庭闱上寿时。\n芝兰玉树俨成围。\n问娘鼎鼎修何行，一样都生及第儿。\n春淡沲，日熹微。\n两头娘子玉东西。\n一杯更为诸孙寿，子舍新来恰上楣。", 
    "rhythmic": "鹧鸪天"
  }, 
  {
    "author": "魏了翁", 
    "content": "记得年年。\n阿奴碌碌，常在眼前。\n彩舫吴天，锦轮蜀地，阅尽山川。\n今年苦恋家园。\n便咫尺、千山万山。\n但想称觞，三荆树下，丛桂堂边。", 
    "rhythmic": "柳梢青"
  }, 
  {
    "author": "魏了翁", 
    "content": "那复有。\n气味於春酒。\n犹向故乡怀印绶。\n相过何日又。\n吐出心肠锦绣。\n问我阿娘依旧。\n娘亦祝君如柏寿。\n相看霜雪後。", 
    "rhythmic": "谒金门"
  }, 
  {
    "author": "魏了翁", 
    "content": "蓝田玉种。\n为我酬清供。\n香压冰肌犹怕重。\n更倩留仙群捧。\n看花美倩偏工。\n举花消息方浓。\n此笑知谁领解，无言独倚东风。", 
    "rhythmic": "清平乐"
  }, 
  {
    "author": "魏了翁", 
    "content": "谁分天种。\n来上花供。\n绿叶素云姿雅重。\n那得愁心频捧。\n他花自是无工。\n不关香淡香浓。\n才问为谁含笑，盈盈靴面风。", 
    "rhythmic": "清平乐"
  }, 
  {
    "author": "魏了翁", 
    "content": "双荔堂前呼大撇，蚪枝看取垂垂。\n帝怜尘土著冰姿。\n故教冻雨过，浴出万红衣。\n绿幄圆高下处，中含玉色清夷。\n人应笑太真肥。\n破除千古恨，须待谪仙诗。", 
    "rhythmic": "临江仙"
  }, 
  {
    "author": "魏了翁", 
    "content": "晓镜摇空髻耸丫。\n夜盘承露掌分叉。\n翠芳绰约总无华。\n欲往从之空怅望，潜虽伏矣莫藏遮。\n淤泥深处瑞莲花。", 
    "rhythmic": "浣溪沙"
  }, 
  {
    "author": "魏了翁", 
    "content": "一日嘉名万口传。\n都凭新乐播芳鲜。\n非关呈瑞作人妍。\n地褊不妨金步稳，境幽生怕鼓声填。\n馀尊相与重留连。", 
    "rhythmic": "浣溪沙"
  }, 
  {
    "author": "魏了翁", 
    "content": "密叶留香护境天。\n好风时雨媚清涟。\n亭亭双秀倚湖弦。\n造化曾居公掌握，呈祥宁许百花先。\n聊占棣萼蒂芳连。", 
    "rhythmic": "浣溪沙"
  }, 
  {
    "author": "魏了翁", 
    "content": "试问伊谁若是班。\n二乔铜雀锁孱颜。\n千年痕露尚馀潸。\n羞向眼前供妩媚，独於静处惬幽娴。\n人情多少逐河间。", 
    "rhythmic": "浣溪沙"
  }, 
  {
    "author": "魏了翁", 
    "content": "只记来时节。\n又三年、朱炜过了，恰如时霎。\n独立薰风苍凉外，笑傍环湖花月。\n多少事、欲拈还辍。\n扶木之阴三千丈，远茫茫、无计推华发。\n容易过，三十八。\n此身待向清尊说。\n似江头、泛乎不系，扁舟一叶。\n将我东西南北去，都任长年旋折。\n风不定、川云如撇。\n惟有君恩浑未报，又故山、猿鹤催归切。\n将进酒，缓歌阕。", 
    "rhythmic": "贺新郎"
  }, 
  {
    "author": "魏了翁", 
    "content": "物象芸芸，知几许、功夫来格。\n更时把、荷衣芰制，从容平熨。\n云淡天空诗献状，竹深花静机藏密。\n对窗前、屏岫老仪刑，真颜色。\n商古道，谁俦匹。\n评今士，谁钧敌。\n向平舟问雁，久间霜翮。\n枰上举棋元不定，磨边旋蚁何曾息。\n傥天公、有意要平治，饶华发。", 
    "rhythmic": "满江红"
  }, 
  {
    "author": "魏了翁", 
    "content": "修人物，元如许、谁把屏星留却。\n弄破峨眉山月影，似作平分消息。\n卷雾名谭，翳云长袖，未称三池客。\n且然袖手，人间烦暑方剧。\n分手未见前期，风前耿耿，目断斜阳角。\n亦欲乘风归去也，问讯故山猿鹤。\n鼓催鸡，挥弦送雁，转首成乖各。\n愿加饭，书来频寄新作。", 
    "rhythmic": "念奴娇"
  }, 
  {
    "author": "魏了翁", 
    "content": "久向闲边著。\n对沧江、烟轻日淡，雨疏云薄。\n一片闲心无人会，独倚团团羊角。\n便舍瑟、铿然而作。\n容室中间分明见，暮鸢飞、不尽天空阔。\n青山外，断霞末。\n看来此意无今昨。\n都不论、穷通得失，镇长和乐。\n此道舒之弥八极，卷却不盈一握。\n但长把、根基恢拓。\n将相时来皆可做，似君家、祖烈弥关洛。\n康国步，整戎略。", 
    "rhythmic": "贺新郎"
  }, 
  {
    "author": "魏了翁", 
    "content": "银潢濯月，金茎团露，一日清於一日。\n昨宵云雨暗河桥，似划地、不如今夕。\n乘查信断，机人去，误了桥边消息。\n天孙问我巧何如，正为怕、不曾陈乞。", 
    "rhythmic": "鹊桥仙"
  }, 
  {
    "author": "魏了翁", 
    "content": "促织谁遣汝，唧唧不能休。\n揽衣起观，四顾河汉淡如油。\n露下南山荟蔚，风抹西湖菱芰，客感浩悠悠。\n尚此推不去，岁寿两公侯。\n自侯归，闲日月，几春秋。\n东方千骑，何事白首去为州。\n会有葛公清侣，携上神仙官府，玉案侍前旒。\n却袖经纶手，归伴赤松游。", 
    "rhythmic": "水调歌头"
  }, 
  {
    "author": "魏了翁", 
    "content": "自王家无怨住襄城，世总生贤。\n似谢阶兰玉，马庭梧竹，一一堪怜。\n富贵关人何事，且问此何缘。\n又踏前朝脚，领蜀山川。\n点检重关复阁，尚甘棠匝地，乔木参天。\n中兴规画，父老至今传。", 
    "rhythmic": "八声甘州"
  }, 
  {
    "author": "魏了翁", 
    "content": "此别情何限。\n最关情、一林醒石，重湖宾雁。\n几度南楼携手上，十二阑干凭暖。\n肯容我、樽前疏散。\n底事匆匆催人去，黯西风、别恨千千万。\n截不断，整仍乱。\n三年瞥忽如飞电。\n记从前、心情双亮，意词交划。\n千古黎苏登临意，人道於今重见。\n又分付、水流冰。\n满腹馀疑今谁问，上牛头、净拭乾坤眼。\n聊尔耳，恐不免。", 
    "rhythmic": "贺新郎"
  }, 
  {
    "author": "魏了翁", 
    "content": "多少龙头客。\n数从前、何官不做，清名难得。\n万里将归报汉，青锁还应催当夕。\n又一叶、扁舟去国。\n许史庐前车成雾，未如公、正怕云霄逼。\n留不尽，二三策。\n一声千里楼前笛。\n遏天涯、浮云不断，镇长秋色。\n试上层楼分明看，无数水遥山碧。\n问此意、有谁曾识。\n独抱孤衷苍茫外，满阑干，都是长安日。\n终有待，佐皇极。", 
    "rhythmic": "贺新郎"
  }, 
  {
    "author": "魏了翁", 
    "content": "一年一度屠苏酒。\n老我惊多又。\n明年岂是更无年。\n已是虚过、三十八年前。\n世间何物堪称好。\n家有斑衣老。\n相期他日早还归。\n怕似瞻由、出处不曾齐。", 
    "rhythmic": "虞美人"
  }, 
  {
    "author": "魏了翁", 
    "content": "岸容山意，随春好，人在春风独立。\n立尽闲云来又去，目断一天红日。\n岂不怀归，於焉信宿，此意无人识。\n只看鬓发，丝丝都为人白。\n风露正满人间，睡息，浑不知南北。\n要上南山披荟蔚，谁是同心相觅。\n天运无穷，事机难料，只有储才急。\n愿公寿考，养成元人物。", 
    "rhythmic": "念奴娇"
  }, 
  {
    "author": "魏了翁", 
    "content": "天公只解作丰年。\n不相冶游天。\n小队春旗不动，行庖晚突无烟。", 
    "rhythmic": "朝中措"
  }, 
  {
    "author": "魏了翁", 
    "content": "花帽檐行，宝钗梁畔，还是上元。\n看去年芳草，如今又绿，当时皓月，此夕仍圆。\n节序驱人人不解，道岁岁年年都一般。\n看承处，有烛龙照夜，铁凤连天。\n东风不知倦客，又吹向楼阁山巅。\n任管弦闹处，诗豪得志，绮罗香里，侠少当权。", 
    "rhythmic": "洞庭春色・沁园春"
  }, 
  {
    "author": "魏了翁", 
    "content": "春漏逢欢恐不深。\n银花火树粲成林。\n酒中和乐无穷味，烛里光明一寸心。\n金马朔，玉堂寻。\n风流文献未如今。\n连宵坐我东风里，春满肝脾月满襟。", 
    "rhythmic": "鹧鸪天"
  }, 
  {
    "author": "魏了翁", 
    "content": "刘郎初度随春到，尚记彩衣春立。\n又上夫人千岁寿，相望不争旬日。\n琴瑟仪刑，山河态度，长是春风识。\n都将和气，蒸成满院红白。\n我被五斗红陈，三升官酒，驱到城北。\n解后相逢同一笑，此会几年难觅。\n宝蜡烧春，花光缟夜，未放觥筹急。\n天然真乐，傥来知是疣物。", 
    "rhythmic": "念奴娇"
  }, 
  {
    "author": "魏了翁", 
    "content": "射洪官酒元曾醉。\n又六十八年重至。\n长江驿畔水如蓝，也应似、向人重翠。\n人生岂必高官贵。", 
    "rhythmic": "玉楼春"
  }, 
  {
    "author": "魏了翁", 
    "content": "谁主谁为客。\n叹人生、别离容易，会逢难得。\n省户高门十年梦，瞥忽浑如昨夕。\n风不定、乱云飞急。\n本自无心图富贵，也元知、富贵无缘逼。\n且还我，兔园策。\n谁知一曲柯亭笛。\n向天涯、依然解后，长安本色。\n怪我阿奶今老眼，已是看朱成碧。\n但犹记、黄裳曾识。\n多谢殷勤无以报，愿阿奶、长健如今日。\n送公子，上霄极。", 
    "rhythmic": "贺新郎"
  }, 
  {
    "author": "魏了翁", 
    "content": "人生一世。\n如此元如此。\n造化都从起时起。\n看庭前桃李，弄蕊开花，还又看，一度成阴结子。\n母寿亲认取，叶叶枝枝，一气分来结成底。\n更得故人书，遗我新词，把寸心、分明指似。\n信过眼、浮华几何时，剩培植根心，等闲千岁。", 
    "rhythmic": "洞仙歌"
  }, 
  {
    "author": "魏了翁", 
    "content": "曾记刘安鸡犬，误随鼎灶登仙。\n十年尘土行缠。\n怪见霞觞频劝。\n会合元非择地，乖逢宁得非天。\n妇闻风月正б娟。\n亲泼床头醅面。", 
    "rhythmic": "西江月"
  }, 
  {
    "author": "魏了翁", 
    "content": "梦中犹记，来时路、五马踟蹰攒立。\n江北城南春澹沲，山锁一天晴日。\n伊轧征车，徊徨去意，只有东风识。\n如今还在，谁人伴我浮白。\n天外一曲阳春，依然有脚，来到萱堂北。\n不是奇情双照亮，肯寄鳞鸿相觅。\n酒引曹醇，歌翻楚调，触拨归心急。\n醉魂时绕，莺花世界风物。", 
    "rhythmic": "念奴娇"
  }, 
  {
    "author": "魏了翁", 
    "content": "人道三十九，岁暮日斜时。\n儿今如许，才觉三十九年非。\n昨被玉山楼取，今仗牛山挽住，役役不知疲。\n自己未能信，漫仕亦何为。\n亦何为，应自叹，不如归。\n问归亦有何好，堂上彩成围。\n上下东冈南陌，来往北邻西舍，逖地看儿啼。\n富贵适然耳，此乐几人知。", 
    "rhythmic": "水调歌头"
  }, 
  {
    "author": "魏了翁", 
    "content": "早岁腾身辇路。\n秋月春风，只作浑闲度。\n手挟雷公驱电母。\n袖中双剑蛟龙舞。\n如此壮心空浪许。\n四十明朝，忍把流年数。\n又过一番生日去。\n寿觞羞对亲朋举。", 
    "rhythmic": "蝶恋花"
  }, 
  {
    "author": "魏了翁", 
    "content": "又一番雨过，倚阁炎威，探支秋色。\n前度刘郎，为故园一出。\n黄发丝丝，赤心片片，俨中朝人物。\n诗里香山，酒中六一，花前康节。\n倦客才归，新亭恰就，萱径荫浓，卜林香发。\n尊酒相逢，看露花风叶。", 
    "rhythmic": "醉蓬莱"
  }, 
  {
    "author": "魏了翁", 
    "content": "水花湖荡翠连天。\n记年年。\n甚因缘。\n斗鸭阑干，云雾踏青妍。\n人似风流唐太白，披紫绮，卧青莲。\n如今别思浩如川。\n欲腾骞。\n隔风烟。", 
    "rhythmic": "江城子"
  }, 
  {
    "author": "魏了翁", 
    "content": "千里楼前客。\n数从前、几般契分，更谁同得。\n尚记流莺催人去，又见莎鸡当夕。\n叹天运、相煎何急。\n幸自江山皆吾土，被南薰、吹信还相逼。\n临大路，控长策。\n向来风月苏家笛。\n问天边、玉堂何似，黄冈秋色。\n万事无心随处好，风定一川澄碧。\n些个事、非公谁识。\n我亦年来知此意，但聪明、不及於前日。\n谁为我，指无极。", 
    "rhythmic": "贺新郎"
  }, 
  {
    "author": "魏了翁", 
    "content": "许大才名，知几许、功夫做得。\n独自殿、三朝耆旧，岿然山立。\n出处只从心打当，去留不管人忻戚。\n抱孤衷、脉脉倚秋风，无人识。\n龙可养，凡鳞匹。\n鸾可挚，凡禽敌。\n便翩然归作，玉龙仙客。\n枰上举棋元不定，磨边旋蚁何曾息。\n傥天公、有意要平治，须华发。", 
    "rhythmic": "满江红"
  }, 
  {
    "author": "魏了翁", 
    "content": "一襟满贮梓城春。\n笑声频。\n笔挥银。\n自有江山，长是管将迎。\n不似如今归去客，云外步，水边身。\n萧然今代杰魁人。\n混光尘。\n越精神。", 
    "rhythmic": "江城子"
  }, 
  {
    "author": "魏了翁", 
    "content": "如公何地不阳春。\n往来频。\n醉倾银。\n闻道河阳，童稚正欢迎。\n移向德威堂上著，疑潞国，是前身。\n行人还又送行人。\n夜无尘。\n对丰神。", 
    "rhythmic": "江城子"
  }, 
  {
    "author": "魏了翁", 
    "content": "西来紫马倦行春。\n上书频。\n阙排银。\n愿听臣归，子舍便将迎。\n又为老臣全晚节，关教化，系臣身。\n帝心终眷老成人。\n想音尘。\n倍留神。", 
    "rhythmic": "江城子"
  }, 
  {
    "author": "魏了翁", 
    "content": "与君同醉梓州春。\n不辞频。\n漏更银。\n尚记梅时，出郭喜相迎。\n又对西风斟别酒，云过眼，月分身。\n傥来官职不关人。\n等微尘。\n苦劳神。", 
    "rhythmic": "江城子"
  }, 
  {
    "author": "魏了翁", 
    "content": "公在春官我已归。\n公来东蜀我居西。\n及公自遂移潼日，正我由潼使遂时。\n如有碍，巧相违。\n人生禁得几分飞。\n只祈彼此身长健，同处何曾有别离。", 
    "rhythmic": "鹧鸪天"
  }, 
  {
    "author": "魏了翁", 
    "content": "记北人骑屋，看龙首、许仲元。\n自拥节来归，持荷直上，谁与争先。\n好官到头做彻，些儿欠缺便徒然。\n我爱庆元龙首，当春不逐时妍。\n人生天地两仪间。\n且住百来年。\n数初度庚寅，未来甲子，尽自宽闲。", 
    "rhythmic": "木兰花慢"
  }, 
  {
    "author": "魏了翁", 
    "content": "记薰风殿上，曾当暑、侍君王。\n看绛服临轩，白袍当殿，流汗翻浆。\n今年诏书催发，趁槐庭、初夏午阴凉。\n瘦马行时腊雪，叠猿啼处年光。\n大科异等士之常。\n难得姓名香。\n叹陋习相承，驹辕垂耳，麟楦成行。", 
    "rhythmic": "木兰花慢"
  }, 
  {
    "author": "魏了翁", 
    "content": "问梅花月里，谁解唱、小秦王。\n向三叠声中，兰桡荃棹，桂醑椒浆。\n明朝濮渝江上，对暮云、平野北风凉。\n准拟八千里路，破除九十春光。\n砚涵槐影漾旗常。\n披拂御炉香。\n念人世难逢，玉阶方寸，陛颜行。", 
    "rhythmic": "木兰花慢"
  }, 
  {
    "author": "魏了翁", 
    "content": "一段同云似练，更无剩幅间边。\n玉娥不怕五更寒。\n剪就飞花片片。\n酒里吟边竞爽，枝头枝底争妍。\n入春无物不芳鲜。\n只我依然颜面。", 
    "rhythmic": "西江月"
  }, 
  {
    "author": "魏了翁", 
    "content": "新符旧历。\n交割新年馀七日。\n谁识春华。\n元住东川太守家。\n一年一曲。\n拟尽形容无可祝。\n愿似庭梅。\n长向春风伴斗魁。", 
    "rhythmic": "减字木兰花"
  }, 
  {
    "author": "魏了翁", 
    "content": "见说新来，把闲事、都齐阁束。\n日用处、浑无凝滞，天机纯熟。\n帘卷春风琴静好，庭移晓日兰芬馥。\n笑可曾，些子上眉头，萦心曲。\n吞宇宙，船明玉。\n批风月，诗成轴。\n问人间底处，升沈荣辱。\n与我言兮虽我愿，不吾以也吾常足。\n但年年、先後放灯时，新。", 
    "rhythmic": "满江红"
  }, 
  {
    "author": "魏了翁", 
    "content": "东君惯得花无赖。\n看不尽、冶容娇态。\n拟傍小车来，又被轻阴绐。\n阴晴长与随人改。", 
    "rhythmic": "海棠春令・海棠春"
  }, 
  {
    "author": "魏了翁", 
    "content": "自有天然真富贵，本来不为人妍。\n谨将醉眼著繁边。\n更擎高烛照，惊搅夜深眠。\n花不能言还自笑，何须有许多般。\n满空明月四垂天。\n柳边红沁露，竹外翠微烟。", 
    "rhythmic": "临江仙"
  }, 
  {
    "author": "魏了翁", 
    "content": "玳筵绮席绣芙蓉。\n客意乐融融。\n吟罢风头摆翠，醉馀日脚沈红。", 
    "rhythmic": "朝中措"
  }, 
  {
    "author": "魏了翁", 
    "content": "去岁玉堂山下住，母旁後弟前哥。\n今年作县古松坡。\n静参朱祭酒，间印马头陀。\n去路更无山隔断，春风跋马经过。\n不妨缓辔尽婆娑。\n愿申临别语，长使得天多。", 
    "rhythmic": "临江仙"
  }, 
  {
    "author": "魏了翁", 
    "content": "昨夕相逢。\n烟苞沁绿，月艳羞红。\n旭日生时，初春景里，太极光中。\n别来三日东风。\n已非复、吴中阿蒙。\n须信中间、阴阳大造，雨露新功。", 
    "rhythmic": "柳梢青"
  }, 
  {
    "author": "魏了翁", 
    "content": "养得儿男百不中。\n年年随举子，踏春风。\n寿觞庭院燕泥融。\n将雏处、长是半西东。\n移孝便为忠。\n儿行虽在远，母心同。", 
    "rhythmic": "小重山"
  }, 
  {
    "author": "魏了翁", 
    "content": "暮雨收尘马，薰风起箨龙。\n夜凉人锁武成宫。\n却忆亲旁、寿饼荐油葱。\n谁锡诗人类，应颖谷封。", 
    "rhythmic": "南柯子・南歌子"
  }, 
  {
    "author": "魏了翁", 
    "content": "梦魂不踏正牙班。\n直作五云闲。\n简编真乐，埙篪雅韵，菽水清欢。\n都将瞥忽荣华事，春梦晓云看。\n只期他日，实愿受用，大耐高官。", 
    "rhythmic": "眼儿媚"
  }, 
  {
    "author": "魏了翁", 
    "content": "不居上界列仙班。\n梅隐寄幽闲。\n玉堂云晓，玉珍雨夜，总是真欢。\n如兄才誉居人上，鹏路正看看。\n只祈兄弟，长随母健，不爱高官。", 
    "rhythmic": "眼儿媚"
  }, 
  {
    "author": "魏了翁", 
    "content": "寿觞庭户，正柳明桃炫。\n拟斫江鱼脍银线。\n被春风吹入，花锦城中、惟有梦，时到轻轩翠。\n归来春已过，桃柳成阴，但喜庭闱镇强健。\n更得故人书，遗我瑰词，应重记、去年相见。\n望白鹤朱霞杳难攀，谩芳草如烟，青青河畔。", 
    "rhythmic": "洞仙歌"
  }, 
  {
    "author": "魏了翁", 
    "content": "夫子同年第太常。\n偶然二内亦同乡。\n其间更有真同处，道义场中无别香。\n花入思，绣为肠。\n不妨冬月作重阳。\n家人但歉今年会，犹欠腰金与鞠黄。", 
    "rhythmic": "鹧鸪天"
  }, 
  {
    "author": "魏了翁", 
    "content": "彼美人兮，不肯为、时人妆束。\n空自爱、北窗睡美，东邻醅熟。\n不道有人成离索，直教无计分膏馥。\n望鹤飞、不到暮云高，阑干曲。\n驹在谷，人金玉。\n盘在陆，人宽轴。\n笑吾今何苦，耐司空辱。\n应为嗷嗷乌反哺，真成落落蛇安足。\n到梓州、旧事上心来，呼杯。", 
    "rhythmic": "满江红"
  }, 
  {
    "author": "魏了翁", 
    "content": "北风不竞帝师班。\n雨足桔槔闲。\n且容湖使，静中藏拙，忙里偷欢。\n一枰黑白终何若，未可目前看。\n自量愚分，不堪世用，只称田官。", 
    "rhythmic": "眼儿媚"
  }, 
  {
    "author": "魏了翁", 
    "content": "四十之年，头颅如此，岂不自知。\n正东家尼父，叹无闻日，鄹人孟子，不动心时。\n顾我未能真自信，算三十九年浑是非。\n随禄仕，便加齐卿相，於我何为。\n人间郁蒸难耐，谁借我五万蒲葵。\n上玉台百尺，天连野□，□楼千里，江射晴晖。", 
    "rhythmic": "洞庭春色・沁园春"
  }, 
  {
    "author": "魏了翁", 
    "content": "冻雨洗烦浊，烈日霁威光。\n逸人去作太守，旗志倍精芒。\n莎外马蹄香湿，柳下阴晨润，景气踏苍苍。\n夹道气成雾，我独犯颜行。\n对颜行，斟尾酒，点头网。\n请君此，更伴顷刻笑谭香。\n为问锦屏富贵，孰与熙宁谏议，千古蔚仪章。\n世道正颓靡，此意傥毋忘。", 
    "rhythmic": "水调歌头"
  }, 
  {
    "author": "魏了翁", 
    "content": "安石声名，买臣富贵，我不敢知。\n谩扬州泛泛，浮湛随水，阊门轨轨，开阖从时。\n满目浮荣何与我，只赢得一场闲是非。\n诚知此，问不归何待，不饮胡为。\n岩松涧篁易老，应只能、采菽烹葵。\n看风沙漠漠，未清紫逻，烟云冉冉，时露晴晖。", 
    "rhythmic": "洞庭春色・沁园春"
  }, 
  {
    "author": "魏了翁", 
    "content": "内贵何妨知我希。\n芳荪纽佩石兰衣。\n不教尘外专云壑，准向人间驾使。\n忧国梦，绕端闱。\n静言思奋不能飞。\n时因风雨思畴昔，叹两苏公盍不归。", 
    "rhythmic": "鹧鸪天"
  }, 
  {
    "author": "魏了翁", 
    "content": "桃李眩春昼，松柏傲霜时。\n春妍不必皆是，晚秀未为非。\n画斧河边瘴雾，叱驭关前险阻，马竭复人疲。\n胡不效侪等，趣取好官为。\n居之安，于胥乐，咏而归。\n毡裘舌成市，书史俨相围。\n月淡秋亭烽影，日静春斋铃索，未听杜鹃啼。\n美酒无深巷，莫道不吾知。", 
    "rhythmic": "水调歌头"
  }, 
  {
    "author": "魏了翁", 
    "content": "开汉江山落手中。\n满门花粲阑，锦蒙戎。\n与人和气乐融融。\n应怜我，留滞剑南东。\n风味两文忠。\n恍如畴昔夜，一尊同。", 
    "rhythmic": "小重山"
  }, 
  {
    "author": "魏了翁", 
    "content": "闲放楼前千里目，天边云大如囤。\n秋风入帽露华新。\n无端忧国梦，应到守封臣。\n旧弼如今都有几，长教燕坐申申。\n折杨笑面背阳春。\n忧酲头欲雪，浊梦肺生尘。", 
    "rhythmic": "临江仙"
  }, 
  {
    "author": "魏了翁", 
    "content": "三十作龙首，四十珥貂蝉。\n幡然携取名节，锦绣蜀山川。\n揽辔扶桑初晓，饮马咸池未旰，来日尽宽闲。\n兹事亦云足，所乐不存焉。\n女垂髫，儿分鼎，妇供鲜。\n尊章青鬓未改，和气玉生烟。\n造物犹嫌缺陷，要启公侯衮衮，又畀贾嘉贤。\n公更厚封植，自古有丰年。", 
    "rhythmic": "水调歌头"
  }, 
  {
    "author": "魏了翁", 
    "content": "七夕长留河汉女，重阳又属骚人。\n只馀八八号佳辰。\n中和无与拟，作一家春。\n俗事萦人何日了，随缘女嫁男婚。\n却将不系自由身。\n闲中书日月，随处弄儿孙。", 
    "rhythmic": "临江仙"
  }, 
  {
    "author": "魏了翁", 
    "content": "旧日重阳日。\n叹满城，阑风去雨，寂寥萧瑟。\n造物翻腾新机杼，不踏诗人陈迹。\n都扫荡、一天云物。\n挟客凭高西风外，暮鸢飞、不尽秋空碧。\n真意思，浩无极。\n糕诗酒帽茱萸席。\n算今朝、无谁不饮，有谁真得。\n子美不生渊明老，千载寥寥佳客。\n无限事、欲忘还忆。\n金气高明弓力劲，正不堪、回首南山北。\n谁弋燕，问消息。", 
    "rhythmic": "贺新郎"
  }, 
  {
    "author": "魏了翁", 
    "content": "西风吹信趣征鞍。\n日高鸿雁寒。\n稻粱啄尽不留残。\n侬归阿那边。\n无倚著，只苍天。\n将心何处安。\n长教子骏满人间。\n犹令侬意宽。", 
    "rhythmic": "阮郎归"
  }, 
  {
    "author": "魏了翁", 
    "content": "骊驹未撤客乘鞍。\n征鞭摇晚寒。\n雁边酲梦角惊残。\n关山斜日边。\n求道地，托恩天。\n人情久亦安。\n转移都在笑颦间。\n鄙夫应也宽。", 
    "rhythmic": "浣溪沙"
  }, 
  {
    "author": "魏了翁", 
    "content": "云外群鸿逐稻粱。\n独乘下泽少游乡。\n赤心片片为人忙。\n俗事萦缠何日了，自身活计孰为长。\n闭门书卷圣贤香。", 
    "rhythmic": "浣溪沙"
  }, 
  {
    "author": "魏了翁", 
    "content": "惠我田畴，拯民水火，春满蜀东。\n更山连睥睨，长蛇隐雾，红移略约，睢霓横空。\n人卧流苏行席上，公心事夕阑晨枕中。\n长自苦，算无人识得，只有天公。\n天教百般如愿，也应是、天眼惺。\n看田间泥饮，门无夜打，水滨庐处，户有朝舂。\n拟上公堂，称兕爵酒，未抵人间春意浓。\n无可愿，愿城池永与，公寿无穷。", 
    "rhythmic": "沁园春"
  }, 
  {
    "author": "魏了翁", 
    "content": "宇宙一大物，掌握付诸人。\n人心不满方寸，北浩无垠。\n或者寒蝉自比，不尔秃犀贻笑，龊龊竟何成。\n胡不引贤者，相与共弥纶。\n未如何，尝试使，问苍。\n四时迭起代谢，有屈岂无伸。\n昨夜伶伦声里，一气排阴直上，阳德与时新。\n道长自今日，持此庆生申。", 
    "rhythmic": "水调歌头"
  }, 
  {
    "author": "魏了翁", 
    "content": "乃翁表里玉无瑕。\n浑是得天多。\n一生受用，不完全处，都补填他。\n郎君心念和平处，似得十分家。\n天何以报，重重印字，滴滴檐窠。", 
    "rhythmic": "眼儿媚"
  }, 
  {
    "author": "魏了翁", 
    "content": "不肯呈身觅举，那能随俗为官。\n梅花寒书窗月，一味漂阳酸。", 
    "rhythmic": "乌夜啼"
  }, 
  {
    "author": "魏了翁", 
    "content": "无端嫁得龙头客。\n富贵长相迫。\n云深碧落记骖鸾。\n又逐东方千骑、到人间。\n妇前百拜儿称寿。\n季也参行酒。\n最怜小女太憨生。\n约住两头娘子、索新声。", 
    "rhythmic": "虞美人"
  }, 
  {
    "author": "魏了翁", 
    "content": "老眼静中看。\n知我其天。\n纷纷得失了无关。\n花柳乾坤春世界，著我中间。\n世念久阑珊。\n随寓随安。\n人情犹望衮衣还。\n我愿时清无一事，尽使公闲。", 
    "rhythmic": "浪淘沙"
  }, 
  {
    "author": "魏了翁", 
    "content": "鹤外倚楼看。\n云晴天。\n天高鸡犬碍云关。\n掉臂双仙留不彻，还任人间。\n客佩振珊珊。\n来贺平安。\n年年直待卷灯还。\n似是天公偏著意，占破春闲。", 
    "rhythmic": "浪淘沙"
  }, 
  {
    "author": "魏了翁", 
    "content": "儿前捧劝孙扶掖。\n共庆贺、娘娘七帙。\n此杯不比寻常，百年间、才是省陌。\n眼前彩绣成行立。", 
    "rhythmic": "木兰花令"
  }, 
  {
    "author": "魏了翁", 
    "content": "才难如此。\n一门生许奇男子。\n长公更是惺惺底。\n千百年间，一寸心为纸。\n人知公在诗书里。\n天知公在诗书外。", 
    "rhythmic": "醉落魄・一斛珠"
  }, 
  {
    "author": "魏了翁", 
    "content": "风雨移春醉梦中。\n忽然吹信息，堕泸戎。\n青炜风物换朱融。\n吾归矣，家在月明东。\n公等为人忠。\n年年称母寿，一尊同。", 
    "rhythmic": "小重山"
  }, 
  {
    "author": "魏了翁", 
    "content": "春院绣帘垂，一天风月横陈。\n慈亲初度纪嘉名。\n每从歌舞地，犹记杰魁人。\n大句忽随乌鹊至，恍如前岁逢春。\n只祈岁岁及兹辰。\n天风吹宝唾，华彩动文星。", 
    "rhythmic": "临江仙"
  }, 
  {
    "author": "魏了翁", 
    "content": "涪右金华宅，上有蔚蓝天。\n当年玉女何事，未摆世间缘。\n要把平夷心事，散作吉祥种子，春暖玉生烟。\n回首生处所，更欲与周旋。\n自归来，生处所，已三年。\n山头白鹤候我，应讶久留连。\n已作秋风归梦，忽递春风消息，吹我著泸川。\n安得且归去，绵上饱耕眠。", 
    "rhythmic": "水调歌头"
  }, 
  {
    "author": "魏了翁", 
    "content": "记幡然、持节下青云，巴月几成弦。\n待竹枝歌彻，讼棠匝地，扉草连天。\n却寻当年旧梦，来使蜀东川。\n人物寥寥甚，禁许回旋。\n愧我推挤不去，尚新官对旧，後任如前。\n与故人饮酒，月露写明蠲。", 
    "rhythmic": "八声甘州"
  }, 
  {
    "author": "魏了翁", 
    "content": "霞下天垂宇。\n倚阑干、月华都在，大明生处。\n扶木元高三千丈，不分闲云无数。\n谩转却、人间朝暮。\n万古兴亡心一寸，只涓涓、日夜随流注。\n奈与世，不同趣。\n齐封冀甸今何许。\n百年间、欲招不住，欲推不去。\n闸断河流障海水，未放游鱼甫甫。\n叹多少、英雄尘土。\n挟客凭高西风外，问举头、还见南山否。\n花烂熳，草蕃庶。", 
    "rhythmic": "贺新郎"
  }, 
  {
    "author": "魏了翁", 
    "content": "梦随瘦马渡晨烟。\n月犹弦。\n稻初眠。\n宇宙平宽，著我一人闲。\n梦破枇杷香满袂，应唤我，驻行鞯。\n王氏之门枇杷花正开。\n雁声砧杵落晴川。\n抚流年。\n叹区缘。", 
    "rhythmic": "江城子"
  }, 
  {
    "author": "魏了翁", 
    "content": "鬓霜盈握。\n叹刍牧荒墟，稻粱衰索。\n落日牛羊，晚云鸿雁，傍地飞空无托。\n牧人困和雨睡，田父醉连云酌。\n醉梦未醒，虎嗥川谷，惊林薄。\n离别。\n谁不恶。\n心事同时，都不论离合。\n眼底时几，鼻端人物，谁辨北征东略。\n最怜世途局趣，只道书生疏阔。\n无可赠君，松阴庭院，菊华篱落。", 
    "rhythmic": "喜迁莺"
  }, 
  {
    "author": "魏了翁", 
    "content": "世道何常，都一似、水流云出。\n叹自古、燕巾滥宝，楚山迷璧。\n老我如今观变熟，行藏语嘿惟时适。\n似沧溟、容得乘禽飞，双凫集。\n花露晓，松风夕。\n经味永，山光吸。\n历岩中考第，案头月日。\n物欲强时心节制，才资弱处书扶掖。\n拟棕鞋、桐帽了平生，投簪。", 
    "rhythmic": "满江红"
  }, 
  {
    "author": "魏了翁", 
    "content": "清燕卧霜角，月魄几回哉。\n一声云雁清叫，推枕赋归来。\n流水落花去路，画象棠阴陈迹，霄观傍楼台。\n别忆入梅艳，愁色上田莱。\n记来时，惊列缺，走吴回。\n人间都失匕箸，老婢亦惊猜。\n匹马晓风鞭袖，孤堞暮烟烽柝，辉却挂蛇杯。\n不负此邦去，笑口也应开。", 
    "rhythmic": "水调歌头"
  }, 
  {
    "author": "魏了翁", 
    "content": "昨夜严家集，霜斗晴天。\n乾坤如许空阔，著我两人闲。\n醉帽三更月影，别袂一帘花气，语隽不知还。\n二十年间事，肝肺写明蠲。\n记相逢，一似昨，两经年。\n风波闹处，推出心胆至今寒。\n也为故人饮酒，也念邦人怀旧，姑为驻征鞍。\n未忍作离语，留待月华圆。", 
    "rhythmic": "水调歌头"
  }, 
  {
    "author": "魏了翁", 
    "content": "更尽一杯酒，春近武陵源。\n源头父老迎笑，人似老癯仙。\n检校露桃风叶，问讯渚莎江草，点检旧风烟。\n世界要人拄，公独卧闲边。\n叹从来，分宇宙，有山川。\n主宾均是寄耳，赢得鬓毛班。\n最苦中年相别，更是人才难得，相劝且加餐。\n归为玉昆说，时寄我平安。", 
    "rhythmic": "水调歌头"
  }, 
  {
    "author": "魏了翁", 
    "content": "山岳会元气，初度首王春。\n扶持许大穹壤，全德付耆英。\n二万九千日力，四百八旬甲子，酿此杰魁人。\n玉剑卧霜斗，金锁挚天扃。\n学宗师，人气脉，国精神。\n不应闲处袖手，试与入经纶。\n磊落蟠溪感遇，迢递彭岁月，远到漆园椿。\n用舍关时运，一片老臣心。", 
    "rhythmic": "水调歌头"
  }, 
  {
    "author": "魏了翁", 
    "content": "解后皇华并辔游。\n追随世好学风流。\n儿童拍手拦街笑，只是酸寒魏梓州。\n千炬烛，数声讴。\n不知白了几人头。\n惺两眼看来惯，且得人心乐便休。", 
    "rhythmic": "鹧鸪天"
  }, 
  {
    "author": "魏了翁", 
    "content": "两便星前秉烛游。\n滔滔车马九河流。\n耳听宣政升平曲，目断炎兴未复州。\n闻鼓吹，强欢讴。\n被人送作遨头。\n凭谁为扫妖氛静，却与人间快活休。", 
    "rhythmic": "鹧鸪天"
  }, 
  {
    "author": "魏了翁", 
    "content": "一点阳和浑在里，时来尔许芳妍。\n春风吹上醉痕边。\n隽欢欺浅酌，清晤失佳眠。\n聊把繁华开笑口，须臾雨送风般。\n因花识得自家天。\n炯然长不夜，活处欲生烟。", 
    "rhythmic": "临江仙"
  }, 
  {
    "author": "魏了翁", 
    "content": "庄敏传家，文安嫡胄，文惠诸孙。\n两大相辉，晋秦匹国，韩盈门。\n天风吹下双轩。\n恰趁得、酴牡丹。\n锦绣光中，殿春不老，阅岁长存。", 
    "rhythmic": "柳梢青"
  }, 
  {
    "author": "魏了翁", 
    "content": "可煞潼人真慕顾。\n接得官时，只道来何暮。\n岁岁何曾得住。\n遂人又见迎将去。\n谩自儿曹相尔汝。\n心事同时，千里元相梧。\n况是棠阴随处处。\n秋江夜月春空雾。", 
    "rhythmic": "蝶恋花"
  }, 
  {
    "author": "魏了翁", 
    "content": "鸣蝉泊雨晴云湿。\n游龙翦岸涪江碧。\n气候尔和平。\n满家浑是春。\n公堂虽有酒。\n不敌公真有。\n寿宿对魁星。\n颊红衫鬓青。", 
    "rhythmic": "菩萨蛮"
  }, 
  {
    "author": "魏了翁", 
    "content": "中年怕踏长亭路。\n便自有、离愁苦。\n一自送君趋幕府。\n惺莺舌，呢喃燕觜，那解春无语。\n三年山月移朝暮。\n独倚松风等闲度。", 
    "rhythmic": "青玉案"
  }, 
  {
    "author": "魏了翁", 
    "content": "早厌人间腐鼠，要希云外飞皇。\n羲和不肯系朝阳。\n任向鬓边来往。\n出谷声中气味，编蒲册里晶光。\n至今心胆为渠狂。\n梦倚银潢天上。", 
    "rhythmic": "西江月"
  }, 
  {
    "author": "魏了翁", 
    "content": "牛酒享宾客，焦烂列前荣。\n有人先事早计，残突伴孤星。\n香火家家绘象，鼓村村祠宇，翦不断人情。\n清泪九皋鹤，唤起梦魂惺。\n白苹洲，芳草渡，玉湖亭。\n画帘挂起簌，一卷易同盟。\n携手锦江箍隐，觌面墨池玄叟，扶杖蜀君平。\n三老冁然笑，云散太空清。", 
    "rhythmic": "水调歌头"
  }, 
  {
    "author": "魏了翁", 
    "content": "红杏花边曾共赏，天涯还是相逢。\n人言契分两重重。\n谁知声利外，别有一般同。\n炯炯奇情双亮处，天光水色相通。\n磨中旋蚁渺何穷。\n共扶天事业，此意政须公。", 
    "rhythmic": "临江仙"
  }, 
  {
    "author": "魏了翁", 
    "content": "千里楼高人与并，个中彻地通天。\n秋风吹发半成宣。\n都将强岁月，空对旧山川。\n养就人才端有意，公今三祖差肩。\n偏轻偏重几番船。\n要公常把，容我老闲边。", 
    "rhythmic": "临江仙"
  }, 
  {
    "author": "魏了翁", 
    "content": "占断人间闲富贵，长秋应是长春。\n前山推月上帘旌。\n缓觞旧友，勾拍按新声。\n时倚晴空看过雁，几州明月关情。\n知君早已倦青冥。\n时来那得免，事业一窗萤。", 
    "rhythmic": "临江仙"
  }, 
  {
    "author": "魏了翁", 
    "content": "逢著公卿，谁不道、人才难得。\n须认取、天根一点，几曾休息。\n未问人间多少士，一门男子头头立。\n只其间、如许广文君，谁人识。\n冠盖会，渔樵席。\n豪气度，清标格。\n要安排稳当，讲帷词掖。\n蜀泮堂堂元不恶，犹嫌偏惠天西壁。\n嘱公卿、著眼看乾坤，搜人物。", 
    "rhythmic": "满江红"
  }, 
  {
    "author": "魏了翁", 
    "content": "天生耆德，占断四时先。\n春院落，锦山川。\n万家灯市明朱紫，一庭花艳傍貂蝉。\n妇承姑，翁抱息，子差肩。\n匝是、文公开九帙。\n陆续看、武公逾九十。\n从九九，到千千。\n海风谩送天鸡舞，蛰雷未唤壑龙眠。\n且从他，歌缓缓，鼓咽咽。", 
    "rhythmic": "千秋岁引"
  }, 
  {
    "author": "魏了翁", 
    "content": "无边春色。\n人情苦向南山觅。\n村村箫鼓家家笛。\n祈麦祈蚕，来趁元正七。\n翁前子後孙扶掖。\n商行贾坐农耕织。", 
    "rhythmic": "醉落魄・一斛珠"
  }, 
  {
    "author": "魏了翁", 
    "content": "连夕雨盈畴。\n先为农家做麦秋。\n更放年头晴甲子，知不。\n应是天公及尔游。\n随事与民求。\n又与随时验乐忧。\n民气乐时天亦好，休休。\n为尔簪花插满头。", 
    "rhythmic": "南乡子"
  }, 
  {
    "author": "魏了翁", 
    "content": "千古峨眉月，照我别离杯。\n故人中岁聚散，脉脉若为怀。\n醉帽三更风雨，别袂一帘山色，为放笑眉开。\n握手道旧故，抵掌论人才。\n山中人，灶间婢，亦惊猜。\n江头新涨催发，欲去重裴回。\n世事丝丝满鬓，岁月匆匆上面，渴梦肺生埃。\n酒罢听客去，公亦赋归来。", 
    "rhythmic": "水调歌头"
  }, 
  {
    "author": "魏了翁", 
    "content": "舣棹汉嘉口，更尽渭城杯。\n凌云山色，似为行客苦伤怀。\n横出半天烟雨，锁定一川风景，未放客船开。\n想见此楼上，阅尽蜀人才。\n山猿鹤，江鸥鹭，亦相猜。\n滔滔日夜东注，全璧几人回。\n客亦莞然成笑，多少醉生梦死，转首总成埃。\n信屈四时耳，寒暑往还来。", 
    "rhythmic": "水调歌头"
  }, 
  {
    "author": "魏了翁", 
    "content": "风引舟来，恰趁得、东楼嘉集。\n正满眼、轻红重碧，照筵浮席。\n更是姓黄人作守，重新墨妙亭遗迹。\n对暮天、疏雨话乡情，更筹急。\n嗟世眼，迷朱碧。\n矜气势，才呼吸。\n彼蔡章安在，千年黄笔。\n腐鼠那能凤吓，怒蜩未信冥鹏翼。\n与史君、酌酒酹兴亡，浇今昔。", 
    "rhythmic": "满江红"
  }, 
  {
    "author": "魏了翁", 
    "content": "烟雨敛江色，江水大於杯。\n蓬窗一枕霄梦，忽忽到无怀。\n苦被江头新涨，推起天涯倦客，万里片帆开。\n收用到我辈，天下岂无才。\n路漫漫，行又止，信还猜。\n渊鱼得失有分，须载月明回。\n寄语鹤山亲友，若访吾庐花柳，为我扫烟埃。\n去去党无辱，振袂早归来。", 
    "rhythmic": "水调歌头"
  }, 
  {
    "author": "魏了翁", 
    "content": "江横山簇。\n柏箭森如束。\n满眼飞蓬撩乱，知几几、未膏沐。\n快意忽破竹。\n一奁明翠玉。\n千古江山只麽，人都道、为君绿。", 
    "rhythmic": "卜算子"
  }, 
  {
    "author": "魏了翁", 
    "content": "风定波纹细。\n夜无尘、云迷地轴，月流天位。\n摇裔飞来江山鹤，犹作故乡嘹唳。\n清境里、伴人无睡。\n应叹余生舟似泛，浪涛中、几度身尝试。\n书有恨，剑无气。\n从渠俗耳追繁吹。\n抚空明、一窗寒簟，对人如砥。\n梦倚银河天外立，云露惺惺满袂。\n看多少、人间嬉戏。\n要话斯心无分付，路茫茫、还有亲朋至。\n应为我，倒洗。", 
    "rhythmic": "贺新郎"
  }, 
  {
    "author": "魏了翁", 
    "content": "携月上南楼，月已穿云去。\n莫照峨眉最上峰，同在峰前住。\n东望极青齐，西顾穷商许。\n酒到忧边总未知，犹认胡床处。", 
    "rhythmic": "卜算子"
  }, 
  {
    "author": "魏了翁", 
    "content": "能得几时留，王事催人去。\n翠荡涵空酒满船，苦要留人住。\n身世两悠悠，飘泊知何许。\n但得心亲志合时，都是相逢处。", 
    "rhythmic": "卜算子"
  }, 
  {
    "author": "魏了翁", 
    "content": "风雨满空霏，总得江山妙。\n洗出湖光镜似明，不受纤尘。\n心事竟堪凭，天意真难料。\n呼吸丰年倾刻间，也合轩渠笑。", 
    "rhythmic": "卜算子"
  }, 
  {
    "author": "魏了翁", 
    "content": "昨梦鹤山去，风景逐时新。\n藕花拍满栏槛，松竹被池频。\n尽日兄酥弟酪，触处言鲭义，相对只翁卿。\n梦觉帝乡远，有酒为谁倾。\n忽飞来，天外句，梦中人。\n自怜何事，强把麋鹿裹朝绅。\n坐看九衢车马，鞭策长安日月，檐阁太玄经。\n只说来时节，金气已高明。", 
    "rhythmic": "水调歌头"
  }, 
  {
    "author": "魏了翁", 
    "content": "恰秋光四十，箕斗外、月初弦。\n笑浅濑平芜，寒城小市，掌许山川。\n半生梦魂不到，与君侯、岁岁此周旋。\n鞍马空销髀肉，兜牟未换貂蝉。\n人生天地两仪间。\n须住百馀年。\n数重卦三三，後天八八，来日千千。", 
    "rhythmic": "木兰花慢"
  }, 
  {
    "author": "魏了翁", 
    "content": "九十九峰下，百二十年州。\n西风吹起客梦，月满驿南楼。\n影入天河左界，辰在寿星向上，还是去年秋。\n要和木兰曲，载酒寿君侯。\n天边信，云外步，去难留。\n寿觞庭院依旧，已带别离愁。\n离合锺情未免，行止关人何事，浪白世间头。\n将相时来作，身健百无忧。", 
    "rhythmic": "水调歌头"
  }, 
  {
    "author": "魏了翁", 
    "content": "犹记端门外，鞭袖五更寒。\n一声天上钟柝，金锁挚重关。\n君向紫宸上阁，我侍玉皇香案，都号舍人般。\n梦觉帝乡远，相对两苍颜。\n玉围腰，金系肘，绣笼鞯。\n乡人衮衮严近，五马度荆山。\n收拾五湖气度，卷束蟠胸兵甲，春意满人间。\n天锡公纯嘏，气象自平宽。", 
    "rhythmic": "水调歌头"
  }, 
  {
    "author": "魏了翁", 
    "content": "日上午头度岁辰。\n黄钟吹龠煦乾坤。\n弦歌堂上三称寿，风月亭前又见君。\n人似旧，景长新。\n明朝六桂侍双椿。\n蛮邦父老惊曾见，得似君家别有春。", 
    "rhythmic": "鹧鸪天"
  }, 
  {
    "author": "魏了翁", 
    "content": "月上南箕，还认得、去年星历。\n知谁把、一天星象，荡摩朝昔。\n若使平生浑自弃，如今老大何嗟及。\n更年来、偏得钝工夫，蹉跎力。\n溪瘴碍，蛮烟隔。\n穹壤断，江山窄。\n纵燕巾滥宝，楚山囚玉。\n小小穷通都未问，忍闻同气相煎急。\n诵虞郎、百字短长诗，忧何极。", 
    "rhythmic": "满江红"
  }, 
  {
    "author": "魏了翁", 
    "content": "谁把璇玑运化工。\n参旗又挂玉梅东。\n三三律声馀亥，九九玄经卦起中。\n新岁月，旧游从。\n一觞还似去年冬。\n人间事会无终极，分付翘关老令公。", 
    "rhythmic": "鹧鸪天"
  }, 
  {
    "author": "魏了翁", 
    "content": "东窗五老峰前月。\n南窗九叠坡前雪。\n推出侍郎山。\n著君窗户间。\n离骚乡里住。\n恰记庚寅度。\n挹取芷兰芳。\n酌君千岁觞。", 
    "rhythmic": "菩萨蛮"
  }, 
  {
    "author": "魏了翁", 
    "content": "被东风吹送，都看尽、蜀三川。\n向涪水西来，东山右去，剑阁南旋。\n家家露餐风宿，数旬间、浑不见炊烟。\n踏遍王孙草畔，眼明帝子城边。\n万家赤子日高眠。\n丝管夜喧阗。\n自梓遂而东，岷峨向里，汉益从前。\n人人里歌涂咏，愿君侯、长与作蕃宣。\n我愿时清无事，早归相伴华颠。", 
    "rhythmic": "念奴娇"
  }, 
  {
    "author": "魏了翁", 
    "content": "幸有天遮蔽。\n为西南、空虚一面，挺生男子。\n塞下将军支颐卧，夜半揽衣推起。\n扫十万、胡人如洗。\n见说巴山马退，也都因、粮运如流水。\n剑以北，一人耳。\n十年梦断斜阳外。\n恰归来、昌蒲蘸酒，祝兄千岁。\n入从出藩谁不是。\n谁是难兄难弟。\n正乐意、融融未已。\n莫趣东方千骑去，愿时平、华皓长相对。\n闲富贵，只如此。", 
    "rhythmic": "贺新郎"
  }, 
  {
    "author": "魏了翁", 
    "content": "高氏八千古，驺哄溢街坊。\n庸夫俗子，夸道锦绣裹家乡。\n谁识书生心事，各要济时行己，肯顾利名场。\n用我吾所欲，不用亦何伤。\n汉嘉守，凡阅历，几麾幢。\n便教入从出节，都是分之常。\n但愿国安人寿，更只专城也好，不用较强梁。\n准拟耆英会，倚杖看人忙。", 
    "rhythmic": "水调歌头"
  }, 
  {
    "author": "魏了翁", 
    "content": "风雪锢迁客，闭户紧蒙头。\n一声门外剥啄，客有从予游。\n直自离骚国里，行到林闾屋畔，万里入双眸。\n世态随炎去，此意澹於秋。\n感毕逋，怀秸鞠，咏夫不，寻师学道虽乐，吾母有离忧。\n岁晚巫云峡雨，春日楚烟湘月，诗思满归舟。\n来日重过我，应记火西流。", 
    "rhythmic": "水调歌头"
  }, 
  {
    "author": "魏了翁", 
    "content": "记年时、三星明处。\n尊前携手相语。\n家山幸有瓜和芋。\n何苦投身官府。\n谁知道，尚随逐风华，为蜀分南土。\n依前廉取。\n便卷却旌麾，提将绣斧。\n天口笑应许。\n逢初度。\n从头要为君数。\n怕君惊落前箸。\n天东扶木三千丈，不照关河烟雨。\n谁砥柱。\n想造物生才，肯恁无分付。\n九州风露。\n待公等归来，为清天步。\n容我赋归去。", 
    "rhythmic": "摸鱼儿"
  }, 
  {
    "author": "魏了翁", 
    "content": "尚记春归日，锦绣裹江城。\n谁推日驭西去，水认故乡痕。\n鱼鸟自飞自跃。\n红紫谁开谁落。\n天运渺无声。\n四序镇如此，当富复亭亭。\n是何年，修禊事，畅幽情。\n竞传元已天气，别是一般清。\n便引郑郊溱洧。\n不道孔门沂泗。\n大道掌如平。\n待挽迷津者，都向此中行。", 
    "rhythmic": "水调歌头"
  }, 
  {
    "author": "魏了翁", 
    "content": "轻露濯秋风，新楼插太空。\n更遭逢、解事天公。\n为唤羲和驱六马，将杲日、挂帘栊。\n日影正沈红。\n须臾月在东。", 
    "rhythmic": "唐多令"
  }, 
  {
    "author": "魏了翁", 
    "content": "朔雪上征衣。\n春风送客归。\n万杨华、数点榴枝。\n春事无多天不管，教烂熳、住离披。\n开谢本同机。\n荣枯自一时。", 
    "rhythmic": "唐多令"
  }, 
  {
    "author": "魏了翁", 
    "content": "堪怪两外府，使传载朝缨。\n虽云身在江表，都号汉公卿。\n莫是才堪世用，莫是有人吹送，中外尔联荣。\n天运自消息，龙蠖不关情。\n更寻思，谁得失，孰亏成。\n潜鱼要向深渺，犹恐太分明。\n且愿时清无事，长把书生阁束，归践对床盟。\n强似抗尘俗，岁岁上陪京。", 
    "rhythmic": "水调歌头"
  }, 
  {
    "author": "魏了翁", 
    "content": "天地一大物，扶植要人才。\n人才谁是，不肯随俗强追陪。\n与我言兮我愿。\n莫我知兮谁怨。\n全仗帝为媒。\n此意久寥阔，今见者留台。\n笏围腰，书创屋，骑笼街。\n时贤白尽须发，老子抑名斋。\n更取堂名淇绿。\n要把北山万竹。\n一日倚云栽。\n自处只如此，将相任时来。", 
    "rhythmic": "水调歌头"
  }, 
  {
    "author": "魏了翁", 
    "content": "人物盛乾淳。\n东嘉最得人。\n费江山、几许精神。\n我已後时犹遍识，君子子、又相亲。\n秋入塞垣新。\n风寒上醉痕。", 
    "rhythmic": "唐多令"
  }, 
  {
    "author": "魏了翁", 
    "content": "正秋阴盛处，忽荡起、一冰轮。\n甚汉魏从前，才人胜士，断简残文。\n都无一词赏玩，更拟将、美色似非伦。\n此意谁能领会，自夸光景长新。\n得阴多处倍精神。\n俗眼转增明。\n向大第高楼，痴儿呆女，脆竹繁。", 
    "rhythmic": "木兰花慢"
  }, 
  {
    "author": "魏了翁", 
    "content": "被西风吹不断新愁。\n吾归欲安归。\n望秦云苍，蜀山渺，楚泽平漪。\n鸿雁依人正急，不奈稻粱稀。\n独立苍茫外，数遍群飞。\n多少曹苻气势，只数舟燥苇，一局枯棋。\n更元颜何事，花玉困重围。", 
    "rhythmic": "八声甘州"
  }, 
  {
    "author": "李从周", 
    "content": "初拨琵琶，未肯信，知音真个稀少。\n尽日芳情，萦系玉人怀抱。\n须待化作杨花，特地过、旧家池沼。\n想绮窗、刺绣迟了，半缕茜茸微绕。\n旧时眉妩贪相恼。\n到春来、为谁浓扫。\n新归燕子都曾识，不敢教知道。", 
    "rhythmic": "玲珑四犯"
  }, 
  {
    "author": "李从周", 
    "content": "风荐红雨易晴。\n病花中酒过清明，绮窗幽梦乱於柳。", 
    "rhythmic": "抛球乐"
  }, 
  {
    "author": "李从周", 
    "content": "花似匝。\n两点翠蛾愁压。\n人又不来春且恰。\n谁留春一霎。\n消尽水沈金鸭。\n写尽杏笺红蜡。\n可奈薄情如此黠。\n寄书浑不答。", 
    "rhythmic": "谒金门"
  }, 
  {
    "author": "李从周", 
    "content": "梨花随月过中庭。\n月色冷如银。\n金闺平帖阳台路，恨酥雨、不扫行云。\n妆褪臂闲，髻慵簪卸，盟海浪花沈。\n洞箫清吹最关情。\n腔拍懒温寻。", 
    "rhythmic": "一丛花令・一丛花"
  }, 
  {
    "author": "李从周", 
    "content": "双燕立虹梁。\n东风外、烟雨湿流光。\n望芳草云连，怕经南浦，葡萄波涨，怎博西凉。\n空记省，浅妆眉晕敛，袖唾痕香。\n春满绮罗，小莺捎蝶，夜留弦索，么凤求凰。\n江湖飘零久，频回首、无奈触绪难忘。\n谁信温柔牢落，翻坠愁乡。", 
    "rhythmic": "风流子"
  }, 
  {
    "author": "李从周", 
    "content": "美人娇小。\n镜里容颜好。\n秀色侵人春帐晓。\n郎去几时重到。\n叮咛记取儿家。\n碧云隐映红霞。\n直下小桥流水，门前一树桃花。", 
    "rhythmic": "清平乐"
  }, 
  {
    "author": "李从周", 
    "content": "霜风连夜做冬晴。\n晓日千门。\n香葭暖透黄钟管，正玉台、彩笔书云。\n竹外南枝意早，数花开对清樽。\n香闺女伴笑轻盈。\n倦绣停针。\n花砖一线添红景，看从今、迤逦新春。\n寒食相逢何处，百单五个黄昏。", 
    "rhythmic": "风入松"
  }, 
  {
    "author": "李从周", 
    "content": "径藓痕沿碧，檐花影压红阑。\n今年春事浑无几，游冶懒情悭。", 
    "rhythmic": "乌夜啼"
  }, 
  {
    "author": "李从周", 
    "content": "东风无用。\n吹得愁眉重。\n有意迎春无意送。\n门外湿云如梦。\n韶光九十悭悭。\n俊游回首关山。\n燕子可怜人去，海棠不分春寒。", 
    "rhythmic": "清平乐"
  }, 
  {
    "author": "李从周", 
    "content": "绿色吴笺覆古苔。\n濡毫重拟赋幽怀。\n杏花帘外莺将老，杨柳楼前燕不来。\n倚玉枕，坠瑶钗。\n午窗轻梦绕秦淮。\n玉鞭何处贪游冶，寻遍春风十二街。", 
    "rhythmic": "鹧鸪天"
  }, 
  {
    "author": "卢祖皋", 
    "content": "春讯飞琼管。\n风日薄、度墙啼鸟声乱。\n江城次第，笙歌翠合，绮罗香暖。\n溶溶涧渌冰泮。\n醉梦里、年华暗换。\n料黛眉重锁隋堤，芳心还动梁苑。\n新来雁阔云音，鸾分槛影，无计重见。\n啼春细雨，笼愁澹月，恁时庭院。\n离肠未语先断。", 
    "rhythmic": "宴清都"
  }, 
  {
    "author": "卢祖皋", 
    "content": "离愁禁不去。\n好梦别来无觅处。\n风翻征袂，触目年芳如许。\n软红尘里鸣鞭镫，拾翠丛中句伴侣。\n都负岁时，暗关情绪。\n昨夜山阴杜宇。\n似把归期惊倦旅。\n遥知楼倚东风，凝颦暗数。", 
    "rhythmic": "鱼游春水"
  }, 
  {
    "author": "卢祖皋", 
    "content": "香泥垒燕，密叶巢莺，春晦寒浅。\n花径风柔，著地舞红软。\n斗草烟欺罗袂薄，秋千影落春游倦。\n醉归来，记宝帐歌慵，锦屏香暖。\n别来怅、光阴容易，还又酴，牡丹开遍。\n妒恨疏狂，那更柳花迎面。", 
    "rhythmic": "倦寻芳"
  }, 
  {
    "author": "卢祖皋", 
    "content": "画楼帘幕卷新晴。\n掩银屏。\n晓寒轻。\n坠粉飘香，日日唤愁生。\n暗数十年湖上路，能几度，著娉婷。\n年华空自感飘零。\n拥春酲。\n对谁醒。", 
    "rhythmic": "江城子"
  }, 
  {
    "author": "卢祖皋", 
    "content": "护霜云日霭晴空。\n锦围中。\n卷香风。\n弄玉乘鸾，人自蕊珠宫。\n天遣岁寒为伴侣，还待得，谪仙翁。\n等闲随处是春功。\n笑相从。\n寸心同。", 
    "rhythmic": "江城子"
  }, 
  {
    "author": "卢祖皋", 
    "content": "小山初筑自天成。\n架危亭。\n与云平。\n面面梅花，阑槛十分清。\n唤得长淮春意满，香暗度，月微明。\n数枝长忆傍岩扃。\n杖履轻。\n醉中行。", 
    "rhythmic": "江城子"
  }, 
  {
    "author": "卢祖皋", 
    "content": "燕掠晴丝袅袅，鱼吹水叶粼粼。\n禁街微雨洒香尘。\n寒食清明相近。\n漫著宫罗试暖，闲呼社酒酬春。\n晚风帘幕悄无人。\n二十四番花讯。", 
    "rhythmic": "西江月"
  }, 
  {
    "author": "卢祖皋", 
    "content": "玉屏回梦月平谰。\n元来香冷衣单。\n柳风特地更将寒。\n吹上眉端。\n云羽未回征雁，镜花空舞双鸾。\n去年芳径又斓斑。\n门掩春闲。", 
    "rhythmic": "画堂春"
  }, 
  {
    "author": "卢祖皋", 
    "content": "柳黄移上袂罗单。\n酒醒娇风鬟。\n茗瓯才试鹧鸪斑。\n沈炷熏残。\n夜雨可无归梦，晓风何处征鞍。\n海棠开了尚凭阑。\n划地春寒。", 
    "rhythmic": "画堂春"
  }, 
  {
    "author": "卢祖皋", 
    "content": "柳塘风紧絮交飞。\n漾花一水平池。\n暖香飘径日迟迟。\n何处酴。\n胡蝶梦中寒浅，杜鹃声里春归。\n镜容不似旧家时。\n羞对清溪。", 
    "rhythmic": "画堂春"
  }, 
  {
    "author": "卢祖皋", 
    "content": "镜屏开晓。\n寒入宫罗峭。\n脉脉不知春又老。\n帘外舞红多少。\n旧时驻马香阶。\n如今细雨苍苔。\n残梦不堪重理，一双胡蝶飞来。", 
    "rhythmic": "清平乐"
  }, 
  {
    "author": "卢祖皋", 
    "content": "柳边深院。\n燕语明如翦。\n消息无凭听又懒。\n隔断画屏双扇。\n宝杯金缕红牙。\n醉魂几度儿家。\n何处一春游荡，梦中犹恨杨花。", 
    "rhythmic": "清平乐"
  }, 
  {
    "author": "卢祖皋", 
    "content": "玉肌春瘦。\n别凤离鸾後。\n柳外画船看翠袖。\n眼艳风流依旧。\n杏梁语燕绸缪。\n可堪前梦悠悠。\n几度欲成花雨，断云还过南楼。", 
    "rhythmic": "清平乐"
  }, 
  {
    "author": "卢祖皋", 
    "content": "朔风凝冱。\n不放云来去。\n稚柳回春能几许。\n一夜满城飞絮。\n羊羔酒面频倾。\n护寒香缓娇屏。\n唤取雪儿对舞，看他若个轻盈。", 
    "rhythmic": "清平乐"
  }, 
  {
    "author": "卢祖皋", 
    "content": "几曲微风按柳，生香暖日蒸花。\n鸳鸯睡足芳塘晚，新绿小窗纱。", 
    "rhythmic": "乌夜啼"
  }, 
  {
    "author": "卢祖皋", 
    "content": "照水飞禽斗影，舞风小径低花。\n征鸿排尽相思字，音信落谁家。", 
    "rhythmic": "乌夜啼"
  }, 
  {
    "author": "卢祖皋", 
    "content": "柳色津头泫绿，桃花渡口啼红。\n一春又负西湖醉，离恨雨声中。", 
    "rhythmic": "乌夜啼"
  }, 
  {
    "author": "卢祖皋", 
    "content": "漾暖纹波，吹晴丝雨。\n轻衫短帽西湖路，花气扑春骢。", 
    "rhythmic": "乌夜啼"
  }, 
  {
    "author": "卢祖皋", 
    "content": "段段寒沙浅水，萧萧暮雨孤篷。\n香罗不共征衫远，砧杵客愁中。", 
    "rhythmic": "乌夜啼"
  }, 
  {
    "author": "卢祖皋", 
    "content": "风不定。\n移去移来帘影。\n一雨林塘新绿净。\n杏梁归燕并。\n翠袖玉屏金镜。\n日薄绮疏人静。\n心事一春疑酒病。\n鸟啼花满径。", 
    "rhythmic": "谒金门"
  }, 
  {
    "author": "卢祖皋", 
    "content": "兰棹举。\n相趁落红飞去。\n一隙轻帘凝睇处。\n柳丝牵不住。\n昨日翠蛾金缕。\n今夜碧波烟渚。\n好梦无凭窗又雨。\n天涯知几许。", 
    "rhythmic": "谒金门"
  }, 
  {
    "author": "卢祖皋", 
    "content": "间院宇。\n独自行来行去。\n花片无声帘外雨。\n峭寒生碧树。\n做弄清明时序。\n料理春酲情绪。\n忆得归时停棹处。\n画桥看落絮。", 
    "rhythmic": "谒金门"
  }, 
  {
    "author": "卢祖皋", 
    "content": "深院静。\n隔叶鸣禽相应。\n金鸭云寒闲梦醒。\n转帘花月影。\n闲步碧阶香径。\n翠残红慵整。\n明日阴晴犹未定。\n试教移小艇。", 
    "rhythmic": "谒金门"
  }, 
  {
    "author": "卢祖皋", 
    "content": "寒半退。\n斜掩小屏珠翠。\n柳眼才醒桃欲醉。\n日高帘影碎。\n暗解鸳鸯罗带。\n独立晚风谁会。\n心事悠悠人好在。\n画桥流水外。", 
    "rhythmic": "谒金门"
  }, 
  {
    "author": "卢祖皋", 
    "content": "人寂寞。\n帘外翠阴如幄。\n团扇藤床花间错。\n雨边残梦觉。\n翠浅粉销香薄。\n临镜不梳掠。\n新恨悠悠无处托。\n棋声闲院落。", 
    "rhythmic": "谒金门"
  }, 
  {
    "author": "卢祖皋", 
    "content": "闲睡足。\n冰柱乱敲寒玉。\n簇簇庭阴嘉树绿。\n晚蝉声断续。\n一雨藕花新浴。\n香破小窗幽独。\n重理焦桐寻旧曲。\n隔墙风动竹。", 
    "rhythmic": "谒金门"
  }, 
  {
    "author": "卢祖皋", 
    "content": "香漠漠。\n低卷水风池阁。\n玉腕笼纱金半约。\n睡浓团扇落。\n雨後凉生云薄。\n女伴棹歌声乐。\n采得双莲迎笑剥。\n柳阴多处泊。", 
    "rhythmic": "谒金门"
  }, 
  {
    "author": "卢祖皋", 
    "content": "秋几许。\n荒蓼败荷烟渚。\n贴水飞鸥江欲暮。\n风帆追急羽。\n蝶梦转头无据。\n愁到曲屏深处。\n寒入双城扃绣户。\n也应闻细雨。", 
    "rhythmic": "谒金门"
  }, 
  {
    "author": "卢祖皋", 
    "content": "罗袖褪。\n短鬓独搔谁恨。\n叶叶秋声风衮衮。\n万端心一寸。\n钗凤镜鸾谁问。\n想见粉香啼损。\n倩尽飞鸿终未稳。\n夜来寒陡顿。", 
    "rhythmic": "谒金门"
  }, 
  {
    "author": "卢祖皋", 
    "content": "纤指轻拈小砑红。\n自调宫羽按歌童。\n寒馀芍药阑边雨，香落酴架底风。\n闲意态，小房栊。\n丁宁须满玉西东。\n一春醉得莺花老，不似年时怨玉容。", 
    "rhythmic": "鹧鸪天"
  }, 
  {
    "author": "卢祖皋", 
    "content": "庭绿初圆结荫浓。\n香沟收拾旧梢红。\n池塘少歇鸣蛙雨，帘幕轻回舞燕风。\n春又老，笑谁同。\n澹烟斜日小楼东。\n相思一曲临风笛，吹过云山第几重。", 
    "rhythmic": "鹧鸪天"
  }, 
  {
    "author": "卢祖皋", 
    "content": "岸柳黄深绿已垂。\n庭院红遍白还飞。\n几回画蜡银台梦，双字香罗金缕衣。\n山浅澹，水茫弥。\n顿无消息许多时。\n杏梁知有新来燕，下却重帘不放归。", 
    "rhythmic": "鹧鸪天"
  }, 
  {
    "author": "卢祖皋", 
    "content": "夜雨灯深，春风寒浅。\n梅姿雪态怜娇软。\n锦笺闲轴旧缄情，酒边一顾清歌遍。\n玉局弹愁，冰弦写怨。\n几时纤手教重见。\n小楼低隔一街尘，为谁长恁巫山远。", 
    "rhythmic": "踏莎行"
  }, 
  {
    "author": "卢祖皋", 
    "content": "陆续鸣鸠呼晓晴。\n霏微残雾湿春城。\n未成梅雨，先做麦寒轻。", 
    "rhythmic": "相思引"
  }, 
  {
    "author": "卢祖皋", 
    "content": "夹岸垂杨步障深。\n露桥横截影沈沈。\n数家篱落，一晌晚凉侵。", 
    "rhythmic": "相思引"
  }, 
  {
    "author": "卢祖皋", 
    "content": "玉钩清晓上帘衣。\n香雾湿春枝。\n馀寒逗雨，罗裙无赖，重暖金猊。\n柳边谁寄东风缆，流水只年时。\n无人为记，天涯归思，梁燕空飞。", 
    "rhythmic": "眼儿媚"
  }, 
  {
    "author": "卢祖皋", 
    "content": "玉钩裁，罗袜浅。\n心事漫拈针线。\n钗半，鬓慵梳。\n新来消瘦无。\n江南路。\n花无数。\n春梦不知何处。\n帘影转，瞑禽西。\n看看眉黛低。", 
    "rhythmic": "更漏子"
  }, 
  {
    "author": "卢祖皋", 
    "content": "蓼花繁，桐叶下。\n寂寂梦回凉夜。\n城角断，砌蛩悲。\n月高风起时。\n衣上泪。\n谁堪寄。\n一寸妾心千里。\n人北去，雁南征。\n满庭秋草生。", 
    "rhythmic": "更漏子"
  }, 
  {
    "author": "卢祖皋", 
    "content": "昼长人倦。\n正凋红涨绿，懒莺忙燕。\n丝雨晴，放珠帘高卷。\n神仙笑宴。\n半醒醉、彩鸾飞遍。\n碧玉阑干，青油幢幕，沈香庭院。\n洛阳图画旧见。\n向天香深处，犹认娇面。\n雾霞绡，闻绮罗裁翦。\n情高意远。", 
    "rhythmic": "锦园春三犯・锦园春"
  }, 
  {
    "author": "卢祖皋", 
    "content": "醉痕潮玉。\n爱柔英未吐，露丛如簇。\n绝艳矜春，分流芳金谷。\n风梳雨沐。\n耿空抱、夜阑清淑。\n杜老情疏，黄州赋冷，谁怜幽独。\n玉环睡醒未足。\n记传榆试火，高照宫烛。\n锦幄风翻，渺春容难续。\n迷红怨绿。", 
    "rhythmic": "锦园春三犯・锦园春"
  }, 
  {
    "author": "卢祖皋", 
    "content": "杜鹃啼老春红，翠阴满眼愁无奈。\n飞来何处，凤鸾驭，霞裾云佩。\n风槛娇凭，露梢慵，酒浓微退。\n念洛阳人去，香魂又返，依然是，风流在。\n银烛光摇彩翠。\n画堂深、莫辞沈醉。\n十年一觉，扬州春梦，离愁似海。\n浩态难留，粉香吹散，几时重会。\n向尊前笑折，一枝红玉，帽檐斜戴。", 
    "rhythmic": "水龙吟"
  }, 
  {
    "author": "卢祖皋", 
    "content": "荡红流水无声，暮烟细草黏天远。\n低回倦蝶，往来忙燕，芳期顿懒。\n绿雾迷墙，翠虬腾架，雪明香暖。\n笑依依欲挽，春风教住，还疑是，相逢晚。\n不似梅妆瘦减。\n占人间、丰神萧散。\n攀条弄蕊，天涯犹记，曲阑小院。\n老去情怀，酒边风味，有时重见。\n对枕帏空想，东床旧梦，带将离恨。", 
    "rhythmic": "水龙吟"
  }, 
  {
    "author": "卢祖皋", 
    "content": "会昌湖上扁舟，几年不醉西山路。\n流光又是，宫衣初试，安榴半吐。\n千里江山，满川烟草，薰风淮楚。\n念离骚恨远，独醒人去，阑干外，谁怀古。\n亦有鱼龙戏舞。\n艳晴川、绮罗歌鼓。\n乡情节意，尊前同是，天涯羁旅。\n涨渌池塘，翠阴庭院，归期无据。\n问明年此夜，一眉新月，照人何处。", 
    "rhythmic": "水龙吟"
  }, 
  {
    "author": "卢祖皋", 
    "content": "世间谁似蓬仙，坐间八帙齐眉寿。\n兰阶更喜，孙枝相映，红芳绿秀。\n鹤舞修庭，鹭飞青嶂，帘垂晴昼。\n向闲中时有，奚囊背锦，开松户，看云岫。\n不羡印金垂斗。\n笑纷纷、白云苍狗。\n银髯似戟，红颜如炼，风流依旧。\n野□晴初，陇梅花下，玉笙吹酒。\n怅今年又是，题笺寄远，倩传杯手。", 
    "rhythmic": "水龙吟"
  }, 
  {
    "author": "卢祖皋", 
    "content": "锦云香满镜，岸巾横笛，浮醉一舟轻。\n别愁萦短鬓，晚凉池阁，此地忽逢迎。\n柄圆绿，倚风流、还恁娉婷。\n凭画阑，嫣然输笑，无语寄心情。\n盈盈。\n露华匀玉，日影酣红，记晚妆慵整。\n还暗惊、人间离合，羞对池萍。", 
    "rhythmic": "渡江云"
  }, 
  {
    "author": "卢祖皋", 
    "content": "玉肌翠袖，较似酴瘦。\n几度熏醒夜窗酒。\n问炎洲何事，得许清凉，尘不到，一段冰壶翦就。\n晚来庭户悄，暗数流光，细拾芳英黯回首。\n念日暮江东，偏为魂销，人易老、幽韵清标似旧。\n正簟纹如水帐如烟，更奈向，月明露浓时候。", 
    "rhythmic": "洞仙歌"
  }, 
  {
    "author": "卢祖皋", 
    "content": "月痕霜晕，雪染冰裁翦。\n车马尘中甚曾见。\n自扬州吟罢，踏遍西湖，堪爱处，偏是情高韵远。\n冷香惊梦破，姑射人归，图画空遗旧妆面。\n问何事东君，先与春心，还又是、容易飞花片片。\n对暮寒修竹哽无言，更画角层城，夜闻吹怨。", 
    "rhythmic": "洞仙歌"
  }, 
  {
    "author": "卢祖皋", 
    "content": "东楼佳丽，缥缈风烟表。\n幻得楼山更深窈。\n有苍崖乔木，石磴鸣泉，尘不到，掩映十洲三岛。\n平生丘壑趣，圭衮何心，自是清时重元老。\n想月下云根，鹤唳猿吟，人犹道、作计归游太早。\n待他年功退学商颜，却旋种木奴，缓寻瑶草。", 
    "rhythmic": "洞仙歌"
  }, 
  {
    "author": "卢祖皋", 
    "content": "梅窗雪屋，还赋蓬仙寿。\n闻说今年胜於旧。\n有芝书催下，竹史颁春，山好处，留待文章太守。\n商霖消息近，缥缈闲云，一笑无心又出岫。\n纵高卧十年，八帙初开，天未许、闲向人间袖手。\n问西州千骑几时来，对月鹤霜猿，也教知否。", 
    "rhythmic": "洞仙歌"
  }, 
  {
    "author": "卢祖皋", 
    "content": "扁舟入浙，便有家山意。\n全胜轺车驾边地。\n爱官尘不到，书眼争明，称寿处，春傍梅花影里。\n平生丘壑志，未老求闲，天亦徘徊就归计。\n想叠嶂双溪，千骑弓刀，浑不似、白石山中胜趣。\n怕竹屋梅窗欲成时，又飞诏东山，谢公催起。", 
    "rhythmic": "洞仙歌"
  }, 
  {
    "author": "卢祖皋", 
    "content": "疏雨过，芳节到戎葵。\n缠臂细交纹线缕，称身初试碧绡衣。\n闲步小亭池。\n花下意，脉脉有谁知。", 
    "rhythmic": "望江南・忆江南"
  }, 
  {
    "author": "卢祖皋", 
    "content": "南馆西池迎笑处，轻行不耐冰绡。\n粉香飞过碧阑桥。\n芙蕖争态度，杨柳学飘摇。\n醉里鸾飙乘月去，碧云依旧迢迢。\n深情谁为寄娇娆。\n簟纹风外展，香篆过边销。", 
    "rhythmic": "临江仙"
  }, 
  {
    "author": "卢祖皋", 
    "content": "洞府堂深花气满，娉婷绿展红围。\n个中年少出琼姬。\n双笼金约腕，独把玉参差。\n子晋台前无鹤驭，人间空有清诗。\n何如娇小贮帘帷。\n仙风知有待，凉月渐当时。", 
    "rhythmic": "临江仙"
  }, 
  {
    "author": "卢祖皋", 
    "content": "跨鹤云间犹未久，风流全胜年时。\n唤回和气上梅枝。\n酒边春市动，琴外画帘垂。\n长是细吟攻愧寿，还歌连桂新词。\n早催凫向南飞。\n一官传鼎鼐，四海看埙篪。", 
    "rhythmic": "临江仙"
  }, 
  {
    "author": "卢祖皋", 
    "content": "湘筠展梦，还是带恨枕。\n对千顷、风荷凉艳，水竹清阴。\n半掩龟纱，几回小语月华侵。\n娉婷何处，回首画桥，朱户沈沈。\n闻道近时，题红传素，长是沾襟。\n想当日、冰弦弹断，总废清音。", 
    "rhythmic": "丑奴儿慢・采桑子慢"
  }, 
  {
    "author": "卢祖皋", 
    "content": "汀莲凋晚艳，又苹末、起秋风。\n漫搔首徐吟，微云河汉，疏雨梧桐。\n飘零倦寻酒盏，记那回、歌管小楼中。\n玉果蛛丝暗卜，细钗蝉鬓轻笼。\n吴云别後重重。\n凉宴几时同。\n纵人间信有，犀灵鹊喜，密意难通。", 
    "rhythmic": "木兰花慢"
  }, 
  {
    "author": "卢祖皋", 
    "content": "洒窗声未定，怪襟袖、峭寒欺。\n渐邑界空明，山河表里，玉幻琼移。\n天边占春最早，万花中、不遣一尘飞。\n清想吟鞭瘦倚，醉怜歌锦红围。\n谁知。\n未去心期。\n慵酒更慵诗。\n算可人惟有，光浮茗碗，香浸梅枝。", 
    "rhythmic": "木兰花慢"
  }, 
  {
    "author": "卢祖皋", 
    "content": "嫩寒催客棹，载酒去、载诗归。\n正红叶漫山，清泉漱石，多少心期。\n三生溪桥话别，怅薜萝、犹惹翠云衣。\n不似今番醉梦，帝城几度斜晖。\n鸿飞。\n烟水弥弥。\n回首处，只君知。\n念吴江鹭忆，孤山鹤怨，依旧东西。", 
    "rhythmic": "木兰花慢"
  }, 
  {
    "author": "卢祖皋", 
    "content": "翠阴春昼永，乍帘幕、暖飘香。\n正玉节来归，斑衣戏舞，□□荧煌。\n椿期始开九秩，看芝兰、奕叶早传芳。\n都把一门瑞气，酿成九酝霞觞。\n相将。\n诏墨趣星郎。\n乐事未渠央。\n渐锦封鸾诰，鱼轩象服，争贲萱堂。", 
    "rhythmic": "木兰花慢"
  }, 
  {
    "author": "卢祖皋", 
    "content": "向蒲江佳处，报新葺、小亭轩。\n有碧嶂青池，幽花瘦竹，白鹭苍烟。\n年华再周甲子，对黄庭、心事只け然。\n都占壶天岁月，便成行地神仙。\n十年。\n微禄萦牵。\n梦绕浙东船。\n更吾庐才喜，篱尽剖，门巷初全。", 
    "rhythmic": "木兰花慢"
  }, 
  {
    "author": "卢祖皋", 
    "content": "午睡醒来策瘦筇。\n几痕茸绿径苔封。\n石榴初□舞裙红。\n中酒情怀滋味薄，肥梅天气带衣慵。\n日长门巷雨馀风。", 
    "rhythmic": "浣溪沙"
  }, 
  {
    "author": "卢祖皋", 
    "content": "续续露蛩鸣，索索风梧语。\n瘦骨从来不奈秋，一夜秋如许。\n簟冷卷风漪，髻滑抛云缕。\n展转无人共此情，画角吹残雨。", 
    "rhythmic": "卜算子"
  }, 
  {
    "author": "卢祖皋", 
    "content": "双鬓晚风前，一笛秋云外。\n木叶飞时看好山，山亦於人耐。\n意到偶题诗，饮少先成醉。\n笑折花枝步短檐，此意无人会。", 
    "rhythmic": "卜算子"
  }, 
  {
    "author": "卢祖皋", 
    "content": "佩解洛波遥，弦冷湘江渺。\n月底盈盈误不归，独立风尘表。\n窗绮护幽妍，瓶玉扶轻袅。\n别後知谁语素心，寂寞山寒峭。", 
    "rhythmic": "卜算子"
  }, 
  {
    "author": "卢祖皋", 
    "content": "寒谷耿春姿，遥夜乘幽兴。\n忆得和香载月归，醉里清魂醒。\n霜月解随人，不解将疏影。\n想见江南万斛愁，云卧衣裳冷。", 
    "rhythmic": "卜算子"
  }, 
  {
    "author": "卢祖皋", 
    "content": "盘谷居成，辋川图就，便从鸥鹭寻盟。\n泛溪窈窕，游钓寄高情。\n尚忆儿童旧地，疏帘外、烟雨新晴。\n微吟罢，渔歌响答，乃醉中听。\n蓬瀛。\n归计早，下帆坐阅，涛浪堪惊。\n爱闲身长占，风澹波平。\n夜雪何时访戴，梅花下、同款柴扃。\n还知否，清时未许，野渡有舟横。", 
    "rhythmic": "满庭芳"
  }, 
  {
    "author": "卢祖皋", 
    "content": "暖入新梢风又起。\n秋千外、雾萦丝细。\n鸠侣寒轻，燕泥香重，人在杏花窗里。\n十二银屏山四倚。", 
    "rhythmic": "夜行船"
  }, 
  {
    "author": "卢祖皋", 
    "content": "江南秋欲遍。\n正莼际鲈分，酒边螯荐。\n青林雁霜浅。\n问风流何事，试华偏晚。\n凌波步远。\n误池馆、薰风笑宴。\n梦回时，细翦荷衣，尚倚半酣妆面。\n深院。\n绮霞低映，步障横陈，暮天慵倦。\n无言笑倩。\n尊前恨，仗谁遣。\n似重来鹤驭，锦城依旧，无复仙风宛转。\n念疏星澹月，长眉甚时再见。", 
    "rhythmic": "瑞鹤仙"
  }, 
  {
    "author": "卢祖皋", 
    "content": "芙蓉香卸桐阴薄。\n水窗未雨凉先觉。\n何处理秋裳。\n月高砧杵长。\n袂罗新恨悄。\n展转屏山晓。\n长是卷帘时。\n翠禽相对飞。", 
    "rhythmic": "菩萨蛮"
  }, 
  {
    "author": "卢祖皋", 
    "content": "烛房花幌参差见。\n疏帘镇日萦愁眼。\n巫峡小山屏。\n梦云犹未成。\n带霜边雁落。\n双字宫罗薄。\n二十四阑干。\n夜来相对寒。", 
    "rhythmic": "菩萨蛮"
  }, 
  {
    "author": "卢祖皋", 
    "content": "翠楼十二阑干曲。\n雨痕新染蒲桃绿。\n时节又黄昏。\n东风深闭门。\n玉箫吹未彻。\n窗影梅花月。\n无语只低眉。\n闲拈双荔枝。", 
    "rhythmic": "菩萨蛮"
  }, 
  {
    "author": "卢祖皋", 
    "content": "寒丛弄日，宝钿承露，篱落亭亭相倚。\n当年彭泽未归来，料独抱、幽香一世。\n疏风冷雨，澹烟残照，日日重阳天气。\n帽檐已是半斜，问瓮里、新熟未。", 
    "rhythmic": "鹊桥仙"
  }, 
  {
    "author": "卢祖皋", 
    "content": "槐阴暑，荷风清梦，满院双成俦侣。\n阶庭一笑玉兰新，把酒更、重逢初度。\n丹书漫启，青云垂上，莫忘八篇奇语。\n功成休驾玉霄云，且长占、赤城佳处。", 
    "rhythmic": "鹊桥仙"
  }, 
  {
    "author": "卢祖皋", 
    "content": "澄江晓碧，君山秋静，人与江山俱秀。\n最声吹下紫泥封，看宣献、风流依旧。\n□袍对引，鱼轩徐驾，小队旌旗陪後。\n万家指点寿星明，更把菊、登高时候。", 
    "rhythmic": "鹊桥仙"
  }, 
  {
    "author": "卢祖皋", 
    "content": "怪西风、晓来帽，年华还是重九。\n天机衮衮山新瘦，客子情怀谁剖。\n微雨後。\n更雁带边寒，袅袅欺罗袖。\n慵荷倦柳。\n悄不似黄花，田田照眼，风味尽如旧。\n登临地，寂寞崇台最久。\n阑干几度搔首。\n翻云覆雨无穷事，流水斜阳知否。\n吟未就。\n但衰草荒烟，商略愁时候。\n闲愁浪有。\n总输与渊明，东篱醉舞，身世付杯酒。", 
    "rhythmic": "摸鱼儿"
  }, 
  {
    "author": "卢祖皋", 
    "content": "骄嘶破清晓，分恨临期。\n花下恁月明知。\n馀光是处散离思，最怜香霭霏霏。\n牵衣弹泪，问凄风愁露，划地东西。\n留鞭换佩，怕匆匆、已是迟迟。\n凉怯几番罗袂，还燕别文梁，萤点书帏。\n一自秋娘迢递，黄金对酒，争忍轻挥。", 
    "rhythmic": "夜飞鹊慢"
  }, 
  {
    "author": "卢祖皋", 
    "content": "虹雨才收，正抱叶残蝉，渐老云木。\n银汉飞星，玉壶零露，万里素秋如沐。\n倚颦抱独。\n盼娇曾记郎心目。\n向艳歌偏爱，赋情多处寄衷曲。\n凄凉漫有，旧月阑干，夜凉无因，重照颓玉。\n扇纨收、鸾孤蠹损，一番愁绪黯相触。", 
    "rhythmic": "秋霁"
  }, 
  {
    "author": "卢祖皋", 
    "content": "清尊黄菊红萸佩。\n两度云岩醉。\n帽檐今日更清狂。\n冷雨疏风、著意过重阳。\n故宫历历遗烟树。\n往事知何处。\n漫山秋色好题诗。\n吟罢阑干、独自立多时。", 
    "rhythmic": "虞美人"
  }, 
  {
    "author": "卢祖皋", 
    "content": "小阁腾腾人似醉。\n鸣阶簌簌霜林坠。\n起向楼头看雪意。\n云犹未。\n雁声一片江风起。\n官里从容何日是。\n偷闲著便寻幽事。\n见说小桥清浅水。\n梅欲蕊。\n吟边陡觉添风味。", 
    "rhythmic": "渔家傲"
  }, 
  {
    "author": "卢祖皋", 
    "content": "檐玉敲寒声不定。\n水仙瓶里梅相映。\n半缕篝香云欲暝。\n窗几静。\n月华时送琅影。\n不用五湖寻小艇。\n吾庐剩有闲风景。\n薄醉起来行藓径。\n多幽兴。\n悠然一霎风吹醒。", 
    "rhythmic": "渔家傲"
  }, 
  {
    "author": "卢祖皋", 
    "content": "白石山中风景异。\n先生日日怀归计。\n何事黄冈飞雪地。\n偏著意。\n画堂却为东坡起。\n人说前身坡老是。\n文章气节浑相似。\n只待鼎彝勋业遂。\n梅花外。\n归来长向山中醉。", 
    "rhythmic": "渔家傲"
  }, 
  {
    "author": "卢祖皋", 
    "content": "传得西林一派清。\n年华垂过欠官称。\n居无多地花常好，客有来时鹤自鸣。\n分蕊馆，驻星。", 
    "rhythmic": "醉梅花・鹧鸪天"
  }, 
  {
    "author": "卢祖皋", 
    "content": "挽住风前柳。\n问鸱夷、当日扁舟，近曾来否。\n月落潮生无限事，零乱茶烟未久。\n漫留得、莼鲈依旧。\n可是从来功名误，抚荒祠、谁继风流後。\n今古恨，一搔首。\n江涵雁影梅花瘦。\n四无尘、雪飞风起，夜窗如昼。\n万里乾坤清绝处，付与渔翁钓叟。\n又恰是、题诗时候。\n猛拍阑干呼鸥鹭，道他年、我亦垂纶手。\n飞过我，共尊酒。", 
    "rhythmic": "贺新郎"
  }, 
  {
    "author": "卢祖皋", 
    "content": "几叶凋枫，半篙寒日，傍桥系船。\n爱洞门深锁，人间福地，双溪分占，天上星躔。\n破帽寒，短鞭敲月，此地经行知几年。\n空赢得，似沈郎消瘦，还欠诗篇。\n沙鸥伴我愁眠。\n向水驿风亭红蓼边。\n有村醪可饮，且须同醉，溪鱼堪，切莫论钱。\n笠泽波头，垂虹桥上，橙蟹肥时霜满天。\n相随否，算江南江北，惟有君闲。", 
    "rhythmic": "沁园春"
  }, 
  {
    "author": "卢祖皋", 
    "content": "台色齐辉，一点长庚，夜来更明。\n渐日添宫线，功催补衮，春回梅萼，香趁调羹。\n鹤禁班高，槐庭恩重，八帙人共荣。\n谁知道，纵身居公辅，心似书生。\n东楼见说初成。\n有帘卷江山万里横。\n想高情长羡，碧云出处，清时未计，绿野经营。\n东阁郎君，南宫进士，管领孙枝扶寿觥。\n齐眉醉，笑尊前乐事，真个全并。", 
    "rhythmic": "沁园春"
  }, 
  {
    "author": "卢祖皋", 
    "content": "十顷涵空碧。\n画图中、峥嵘幻玉，乱零吹璧。\n倚遍危阑吟不尽，把酒风前岸帻。\n记当日、西湖为客。\n谁翦吴淞江上水，笑乾坤、奇事成儿剧。\n还照我，夜窗白。\n崇台目断清无极。\n引枝筇、琼瑶步软，印登临屐。\n娃馆娉婷知何在，泪粉愁浓恨积。\n故化作、飞花狼籍。\n旧事悠悠浑莫问，有玉蟾、醉里曾相识。\n聊伴我，夜吹笛。", 
    "rhythmic": "贺新郎"
  }, 
  {
    "author": "卢祖皋", 
    "content": "万里岷峨路。\n笑归来、野逸萧闲，旧时风度。\n玉陛金闺春引处，迟却京华步武。\n漫赢得、西湖佳趣。\n香篆琴丝帘影外，有朝云、夜月和鸥鹭。\n都辨我，醉中句。\n飞凫又报匡庐去。\n怕赤霄、班里依然，有人留取。\n头黑功名浑好在，漫浪从渠赋予。\n但爱我、襟期相遇。\n满把一觞为君寿，有风荷、万顷摇清暑。\n聊为此，金缕。", 
    "rhythmic": "贺新郎"
  }, 
  {
    "author": "卢祖皋", 
    "content": "梦回金井卸梧桐。\n嘶马带疏钟。\n草面露痕浓。\n渐薄袖、清寒暗通。\n天低绛阙，云浮碧海，残月尚朦胧。", 
    "rhythmic": "太常引"
  }, 
  {
    "author": "卢祖皋", 
    "content": "露华深酿古香浓。\n一树□云丛。\n窗间试与，闲培秋事，聊寄幽。", 
    "rhythmic": "小阑干・少年游"
  }, 
  {
    "author": "卢祖皋", 
    "content": "惜春心。\n步花阴。\n怕春深。\n风扬游丝吹落絮，满园林。\n日长帘幕沈沈。", 
    "rhythmic": "倚阑令・春光好"
  }, 
  {
    "author": "卢祖皋", 
    "content": "楼倚晴空，炎云净、晚来风力。\n沧海外、等闲吹上，满轮寒璧。\n河汉低垂天欲近，乾坤浩荡秋无极。\n凭阑干、衣袂拂青冥，知何夕。\n登眺地，追畴昔。\n吴越事，皆陈迹。\n对清光祗有，醉吟消得。\n万古悠悠惟月在，浮生衮衮空头白。\n自骑鲸、仙去有谁知，遥相忆。", 
    "rhythmic": "满江红"
  }, 
  {
    "author": "卢祖皋", 
    "content": "拟问扁舟，归来趁、蓬莱寿席。\n还又向、月城迢递，岁寒为客。\n多竹襟期居已就，一川图画□堪觅。\n想玉笙、霜鹤拥蹁跹，真仙伯。\n身早退，头翻黑。\n心最懒，闲偏适。\n更新来膝下，始看袍色。\n安石正多人望在，子公何用缄书立。\n但年年、把酒为梅花，寻消息。", 
    "rhythmic": "满江红"
  }, 
  {
    "author": "卢祖皋", 
    "content": "千载风云，庆符良月先呈瑞。\n旧家阴郭帝恩浓，圭衮公侯地。\n不道蝉联鼎贵。\n对秋灯、依然风味。\n紫囊归去，绿野闲来，青毡都未。\n琴鹤相随，小山花竹便幽意。\n满襟和气是藏春，日觉诗名起。\n已动金瓯姓字。\n早梅□，□□□□。\n□□□□，□□□□，□□□□。", 
    "rhythmic": "烛影摇红"
  }, 
  {
    "author": "卢祖皋", 
    "content": "五云腾晓。\n望凝香画戟，恍然蓬岛。\n玉露冰壶，照神仙风表。\n诗书坐啸。\n唤淮楚、满城春好。\n雨谷催耕，风帘戏鼓，家家欢笑。\n南湖细吟未了。\n看金莲夜直，丹凤飞诏。\n鬓影青青，办功名多少。\n持杯满。", 
    "rhythmic": "月城春・四犯翦梅花"
  }, 
  {
    "author": "卢祖皋", 
    "content": "六鹤飞来松帐晓，菊迟梅早年光。\n西池移宴到萱堂。\n笙箫清弄玉，环佩暖回香。\n未问诰花金五色，新来乐事难量。\n双添雏凤趁称觞。\n争书八十字，分抱彩衣旁。", 
    "rhythmic": "临江仙"
  }, 
  {
    "author": "卢祖皋", 
    "content": "春色元无主。\n荷东君、著意看承，等闲分付。\n多少无情风与浪，又那更、蝶欺蜂妒。\n算燕雀、眼前无数。\n从便帘栊能爱护，到如今、已是成迟暮。\n芳草碧，遮归路。\n看看做到难言处。\n怕宣郎、轻转旌旗，易歌襦裤。\n月满西楼弦索静，云蔽城阆府。\n便恁地、一帆轻举。\n独倚阑干愁拍碎，惨玉容、泪眼如红雨。\n去与住，两难诉。", 
    "rhythmic": "贺新郎"
  }, 
  {
    "author": "孙居敬", 
    "content": "宿酲初愈。\n更花焰频催，叶蕉重举。\n浓露沾丛，薰风入樾，黄叶马头飞舞。\n梦结尚依征旆，笛怨谁教渔谱。\n村路转，见寒机灯在，晨炊人语。\n无据。\n堪恨处。\n残月满襟，不念人羁旅。\n天接山光，云拖雁影，多少别离情绪。\n绣被香温密叠，罗帕粉痕重护。\n这滋味，最不堪两鬓，菱花羞觑。", 
    "rhythmic": "喜迁莺"
  }, 
  {
    "author": "孙居敬", 
    "content": "触事老来情绪懒，西湖债未曾还。\n试呼小艇访孤山。\n昔年鸥鹤侣，总笑鬓斓斑。\n仙去坡翁山耐久，烟霏空翠凭阑。\n日斜尚觉酒肠宽。\n水云天共色，乃一声间。", 
    "rhythmic": "临江仙"
  }, 
  {
    "author": "孙居敬", 
    "content": "摘索枝头何处玉，吹来万里春风。\n须臾陆地遍芙蓉。\n珠帘和气扑，一笑夺炉红。\n文字红裙相间出，主人钟鼎仙翁。\n清谈隽语与香浓。\n太平欢意远，人在玉壶中。", 
    "rhythmic": "临江仙"
  }, 
  {
    "author": "孙居敬", 
    "content": "风月为佳节。\n更湖光、平铺十里，水晶宫阙。\n若向孤山邀俗驾，只恐梅花凄咽。\n有图画、天然如揭。\n好看骚人冰雪句，走龙蛇、醉墨成三绝。\n尘世事，谩如发。\n真须脚踏层冰滑。\n倚高寒、身疑羽化，水平天阔。\n目送云边双白鹭，杳杳冲烟出没。\n□□□、□□□□。\n唤醒儿曹梁甑梦，把逍遥、齐物从头说。\n洗夜光，弄明月。", 
    "rhythmic": "贺新郎"
  }, 
  {
    "author": "孙居敬", 
    "content": "王孙去後几时归。\n音信全稀。\n绿痕染遍天涯草，更小红、已破桃枝。\n此恨无人共说，梦回月满楼时。\n只应明月照心期。\n一向舒眉。\n若还早遂蓝桥约，更不举、玉盏东西。\n怎望黄金屋贮，只图夸道于飞。", 
    "rhythmic": "风入松"
  }, 
  {
    "author": "孙居敬", 
    "content": "画梁燕子报新归。\n好语全稀。\n庭芳侵亚红相对，却羞见、蕊蕊枝枝。\n说与吹箫旧侣，痴心指望多时。\n朝云暮雨失欢期。\n碧画谁眉。\n凝愁立处桐阴转，又还是、红日将西。\n谩道梅花纸帐，鸳鸯终待双飞。", 
    "rhythmic": "风入松"
  }, 
  {
    "author": "孙居敬", 
    "content": "买断一川云，团结樵歌渔笛。\n莫向此中轻说，污天然寒碧。\n短蓬穿菊更移枨，香满不须摘。\n搔首断霞夕影，散银原千尺。", 
    "rhythmic": "好事近"
  }, 
  {
    "author": "孙居敬", 
    "content": "翠幄轻寒护夜，寒妆靓暖宜春。\n酒筹诗令逐时新。\n仙佩朋簪清兴。\n凤炬呈妍粟粟，水仙照座盈盈。\n约君策马贺升平。\n回首尊前风韵。", 
    "rhythmic": "西江月"
  }, 
  {
    "author": "郑梦协", 
    "content": "大江流日夜，客心愁、不禁晚来风。\n把英雄□气，兴衰馀事，吹散无踪。\n但有山围故国，依旧夕阳中。\n直北神州路，几点飞鸿。\n欲问周郎赤壁，叹沙沈断戟，烟锁艨艟。\n听波声如语，空乱荻花丛。", 
    "rhythmic": "八声甘州"
  }, 
  {
    "author": "真德秀", 
    "content": "两岸月桥花半吐。\n红透肌香，暗把游人误。\n尽道武陵溪上路。\n不知迷入江南去。\n先自冰霜真态度。\n何事枝头，点点胭脂污。\n莫是东君嫌淡素。\n问花花又娇无语。", 
    "rhythmic": "蝶恋花"
  }, 
  {
    "author": "留元刚", 
    "content": "风送清篙，沿流溯、武夷九曲。\n回首处，虹桥无复，幔亭遗屋。\n翠壁云屏临钓石，银河雪瀑飞寒玉。\n想当年、铁笛倚林吹，秋空绿。\n褰荇带，筇竹。\n披荷芰，餐椒菊。\n问丹崖碧岭，底堪重辱。\n青笈不妨娱老眼，乌靴未许污吾足。\n恰仙游、一枕梦醒来，胡麻熟。", 
    "rhythmic": "满江红"
  }, 
  {
    "author": "熊节", 
    "content": "麒麟早贵挂朝冠。\n自合侍金銮。\n收拾经纶事业，从容游戏人间。", 
    "rhythmic": "朝中措"
  }, 
  {
    "author": "范炎", 
    "content": "襟韵何如，文雅风流，王谢辈人。\n问传家何物，多书插架，放怀无可，有酒盈樽。\n一咏一谈，悠然高致，似醉当年曲水春。\n还知否，壮胸中万卷，笔下千军。\n门前我有佳宾。\n但明月、清风更此君。\n喜西庐息驾，心间胜日，东皇倚杖，目送行云。\n闻道君王，玉堂佳处，欲诏长杨奏赋孙。\n功名看，一枝丹桂，两树灵椿。", 
    "rhythmic": "沁园春"
  }, 
  {
    "author": "汪相如", 
    "content": "指点江水，遥认作琼醅。\n介公眉寿，年年倾入紫霞杯。\n寿与江流无尽，人在壶天不老，谈笑领春回。\n昨夜瞻南极，列宿拱中台。\n补天工，取日手，济时材。\n不应勇退，归来绿野宴瑶台。", 
    "rhythmic": "水调歌・水调"
  }, 
  {
    "author": "张敬斋", 
    "content": "卓茕欧阳子，是江山、毓秀锺灵，异才间世。\n恰则韶光三月暮，叶尧阶有四。\n正天启、悬弧盛事。\n金鸭亭亭书云篆，散非烟、南极真仙至。\n来为尔，荐嘉瑞。\n神清洞府丹书字。\n拥笙歌、绮席高张，更罗珠翠。\n个里长春人不老，仙籍玉环暗记。\n但判取、沈醉。\n拟作新诗八千首，待一年、一献称俾尔。\n耆而艾，昌而炽。", 
    "rhythmic": "贺新郎"
  }, 
  {
    "author": "徐照", 
    "content": "雨多庭石上苔文。\n门外春光老几分。\n为把旧书藏宝带，误翻残酒湿绡裙。", 
    "rhythmic": "瑞鹧鸪"
  }, 
  {
    "author": "徐照", 
    "content": "帘影筛金线，炉烟篆翠丝。\n菰芽新出满盆池。\n唤起玉瓶添水、养鱼儿。\n意取钗虫碧，慵梳髻翅垂。\n相思无处说相思。\n笑把画罗小扇、觅春词。", 
    "rhythmic": "南歌子"
  }, 
  {
    "author": "徐照", 
    "content": "绿围红绕。\n一枕屏山晓。\n怪得今朝偏起早。\n笑道牡丹开了。\n迎人卷上珠帘，小螺未拂眉尖。\n贪教玉笼鹦鹉，杨花飞满妆奁。", 
    "rhythmic": "清平乐"
  }, 
  {
    "author": "徐照", 
    "content": "绿杨庭户静沈沈。\n杨花吹满襟。\n晚来闲向水边寻。\n惊飞双浴禽。\n分别後，忍登临。\n暮寒天气阴。\n妾心移得在君心。\n方知人恨深。", 
    "rhythmic": "阮郎归"
  }, 
  {
    "author": "徐照", 
    "content": "萤飞月里无光色。\n波水不摇楼影直。\n每怜宿粉啼痕，懒把旧书观字迹。\n枯荷露重时闻滴。", 
    "rhythmic": "玉楼春"
  }, 
  {
    "author": "可", 
    "content": "曾讲弥陀经十遍。\n孤山疏钞频舒卷。\n事理圆融文义显。\n多方便。\n到头只劝生莲苑。\n本性弥陀随体现。\n唯心净土何曾远。\n十万程途从事见。\n休分辨。\n临终但自亲行转。", 
    "rhythmic": "渔家傲"
  }, 
  {
    "author": "可", 
    "content": "我佛莲华随步踏。\n黄金妙相青螺发。\n因地曾将洪誓发。\n四十八。\n众生尽度成菩萨。\n宫殿红香华影合。\n宝阶三道琉璃阔。\n水鸟树林皆念法。\n声嘈。\n空中零乱天华撒。", 
    "rhythmic": "渔家傲"
  }, 
  {
    "author": "可", 
    "content": "彼土因何名极乐。\n莲华九品无三恶。\n虽有频伽并白鹤。\n非彰灼。\n如来变化宣流作。\n九品一生离五浊。\n自然身挂珠璎珞。\n宛转白毫生额角。\n长辉烁。\n百千业障都消却。", 
    "rhythmic": "渔家傲"
  }, 
  {
    "author": "可", 
    "content": "佛赞西方经现在。\n广长舌相三千界。\n为要众生生信解。\n临终迈。\n不修净业犹何待。\n七宝池塘波一派。\n莲华朵朵车轮大。\n华内托生真自在。\n分三辈。\n阿跋致长无退。", 
    "rhythmic": "渔家傲"
  }, 
  {
    "author": "可", 
    "content": "鹦鹉频伽知几只。\n音声和雅鸣朝夕。\n演畅五根并五力。\n令人忆。\n心飞恨不身生翼。\n从是西方十万亿。\n山长水远谁人识。\n唯是观门归路直。\n真消息。\n坐澄劫水琉璃碧。", 
    "rhythmic": "渔家傲"
  }, 
  {
    "author": "可", 
    "content": "清净乐邦吾本郡。\n娑婆流浪因贪吝。\n冉冉思归霜入鬓。\n深嗟恨。\n塞鸿不解传音信。\n落日尽边沙隐隐。\n向西望处归应近。\n天乐是时相接引。\n宜精进。\n紫金台上谁无分。", 
    "rhythmic": "渔家傲"
  }, 
  {
    "author": "可", 
    "content": "理性本来长自在。\n灵通昭彻光无碍。\n因被无明风恼害。\n真如海。\n等闲吹动波千派。\n五蕴山头云。\n遮藏心月无光彩。\n六贼会须知悔改。\n除贪爱。\n刹那跳出娑婆界。", 
    "rhythmic": "渔家傲"
  }, 
  {
    "author": "可", 
    "content": "为厌娑婆求净土。\n驰情送想存朝暮。\n谁信不劳移一步。\n西方去。\n楼台隐隐云深处。\n珠网为光华作雨。\n金沙布地无尘土。\n怎不教人思去路。\n心专注。\n坐观落日如悬鼓。", 
    "rhythmic": "渔家傲"
  }, 
  {
    "author": "可", 
    "content": "四相相催生病老。\n死魔不定朝难保。\n争似寅昏持佛号。\n西方好。\n树林水鸟称三宝。\n磨灭等闲髭鬓皓。\n乐邦行计唯宜早。\n万亿国邦非远道。\n休烦恼。\n一弹指顷能行到。", 
    "rhythmic": "渔家傲"
  }, 
  {
    "author": "可", 
    "content": "人世罪冤知底数。\n前程不是无冥府。\n争似静焚香一炷。\n无行住。\n声声称念弥陀父。\n罪业尽消生有处。\n弥陀愿力堪凭据。\n十念一心存旦暮。\n西方路。\n功成足步红莲去。", 
    "rhythmic": "渔家傲"
  }, 
  {
    "author": "可", 
    "content": "万事到头无益已。\n寻思只有修行是。\n若送此心游宝地。\n还容易。\n坐观落日当西坠。\n万顷红光归眼际。\n眼开眼闭长明媚。\n此观成时知法味。\n心欢喜。\n临终决定生莲里。", 
    "rhythmic": "渔家傲"
  }, 
  {
    "author": "可", 
    "content": "西望乐邦云杳隔。\n一钩新月弯弯白。\n意欲往生何计策。\n劳魂魄。\n弥陀一念声千百。\n金殿玉楼为屋宅。\n七重行树强松柏。\n华里托生非血脉。\n真高格。\n乐天不是蓬莱客。", 
    "rhythmic": "渔家傲"
  }, 
  {
    "author": "可", 
    "content": "富贵经中谈净域。\n赤珠玛瑙为严饰。\n彼土众生当晓色。\n擎衣。\n妙华供养他方佛。\n稚小嬉游随没溺。\n娑婆是苦何曾识。\n忻厌迩来方有力。\n从朝夕。\n静焚一炷香凝碧。", 
    "rhythmic": "渔家傲"
  }, 
  {
    "author": "可", 
    "content": "文墨尖新无处用。\n已将名利浑如梦。\n一串数珠随手弄。\n休千种。\n唯闻念佛心欢勇。\n漾空中仙乐动。\n笙箫声细天风送。\n接引凡夫归圣众。\n香云捧。\n男儿此日方崇重。", 
    "rhythmic": "渔家傲"
  }, 
  {
    "author": "可", 
    "content": "休纵心猿驰意马。\n牢将系念绳头把。\n说破十疑因智者。\n争传写。\n庐山又结莲华社。\n十八大贤居会下。\n功成五色云西驾。\n诸上善人都在那。\n相迎迓。\n聚头只说无生话。", 
    "rhythmic": "渔家傲"
  }, 
  {
    "author": "可", 
    "content": "三十六般包一袋。\n脓囊臭秽犹贪爱。\n恰似蜣螂推粪块。\n无停待。\n朝朝只在尘中め。\n若解坚心生重悔。\n宁拘恶逆并魁脍。\n一念能消千劫罪。\n生华内。\n满身璎珞鸣珂佩。", 
    "rhythmic": "渔家傲"
  }, 
  {
    "author": "可", 
    "content": "一点神魂初托魄。\n青莲华里琉璃宅。\n毫相法音非间隔。\n虽明白。\n到头不似金台客。\n九品高低随报获。\n或经劫数华方拆。\n若是我生心性窄。\n应煎迫。\n未开须把莲华擘。", 
    "rhythmic": "渔家傲"
  }, 
  {
    "author": "可", 
    "content": "净土故乡嗟乍别。\n天涯流浪经时节。\n老去染沾眉鬓雪。\n思归切。\n闻声愿寄辽天月。\n念念时时修净业。\n临终佛定来迎接。\n有誓表为诚实说。\n广长舌。\n三千遍覆红莲叶。", 
    "rhythmic": "渔家傲"
  }, 
  {
    "author": "可", 
    "content": "善导可嗟今已往。\n化来老少皆归向。\n佛念一声分一镪。\n声才响。\n一声一佛虚空上。\n八万四千奇妙相。\n光明寿命皆无量。\n金色臂垂千万丈。\n鹅王掌。\n誓来迎接归安养。", 
    "rhythmic": "渔家傲"
  }, 
  {
    "author": "可", 
    "content": "西土纹成东土壤。\n星飞一点千华界。\n勿讶神魂生去快。\n无遮碍。\n乐邦只在同居内。\n八德池深华又大。\n跏趺端坐莲华载。\n耳听法音心悟解。\n低头拜。\n从今跳出胞胎外。", 
    "rhythmic": "渔家傲"
  }, 
  {
    "author": "净圆", 
    "content": "娑婆苦，长劫受轮回。\n不断苦因离火宅，祗随业报入胞胎。\n辜负这灵台。\n朝又暮，寒暑急相催。", 
    "rhythmic": "望江南・忆江南"
  }, 
  {
    "author": "净圆", 
    "content": "娑婆苦，身世一浮萍。\n蚊蚋睫中争小利，蜗牛角上窃虚名。\n一点气难平。\n人我盛，日夜长无明。", 
    "rhythmic": "望江南・忆江南"
  }, 
  {
    "author": "净圆", 
    "content": "娑婆苦，情念骤如风。\n六贼村中无暂息，四蛇箧内更相攻。\n谁是主人公。\n无慧力，爱网转关笼。", 
    "rhythmic": "望江南・忆江南"
  }, 
  {
    "author": "净圆", 
    "content": "娑婆苦，生老病无常。\n九窍腥臊流秽污，一包脓血贮皮囊。\n争弱又争强。\n随妄想，耽欲更荒唐。", 
    "rhythmic": "望江南・忆江南"
  }, 
  {
    "author": "净圆", 
    "content": "娑婆苦，终日走尘寰。\n不觉年光随逝水，那堪白发换朱颜。\n六趣任循环。\n今与古，谁肯死前闲。", 
    "rhythmic": "望江南・忆江南"
  }, 
  {
    "author": "净圆", 
    "content": "娑婆苦，光影急如流。\n宠辱悲欢何日了，是非人我几时休。\n生死路悠悠。\n三界里，水面一浮沤。", 
    "rhythmic": "望江南・忆江南"
  }, 
  {
    "author": "净圆", 
    "content": "西方好，随念即超群。\n一点灵光随落日，万端尘事付浮云。\n人世自纷纷。\n凝望处，决定去栖神。", 
    "rhythmic": "望江南・忆江南"
  }, 
  {
    "author": "净圆", 
    "content": "西方好，琼树耸高空。\n弥覆七重珠宝网，庄严百亿妙华宫。\n宫里众天童。\n金地上，栏绕重重。", 
    "rhythmic": "望江南・忆江南"
  }, 
  {
    "author": "净圆", 
    "content": "西方好，七宝成池。\n四色好华敷菡萏，八功德水泛清漪。\n除渴又除饥。\n池岸上，楼殿势飞。", 
    "rhythmic": "望江南・忆江南"
  }, 
  {
    "author": "净圆", 
    "content": "西方好，群鸟美音声。\n华下和鸣歌六度，光中哀雅赞三乘。\n闻者悟无生。\n三恶道，犹自不知名。", 
    "rhythmic": "望江南・忆江南"
  }, 
  {
    "author": "净圆", 
    "content": "西方好，清旦供尤佳。\n缥缈仙云随宝仗，轻盈衣贮天华。\n十万去非赊。\n诸佛土，随念遍河沙。", 
    "rhythmic": "望江南・忆江南"
  }, 
  {
    "author": "净圆", 
    "content": "西方好，我佛大慈悲。\n但具三心圆十念，即登九品越三祗。\n神力不思议。\n临报尽，接引定无疑。", 
    "rhythmic": "望江南・忆江南"
  }, 
  {
    "author": "刘学箕", 
    "content": "木叶尽凋，湖色接天，雪月明江水。\n凌万顷、一苇纵所之。\n若凭虚驭风仙子。\n听洞箫、绵延不绝如缕，馀音袅袅游丝曳。\n乃举酒赋诗，玉鳞霜蟹，是中风味偏美。\n任满头堆絮雪花飞。\n更月澹蓬窗冻云垂。\n山郁苍苍，桥卧沈沈，夜鹊惊起。\n噫。\n倚兰桨兮。\n我今恍惚遗身世。\n渔樵甘放浪，蜉蝣然、寄天地。\n叹富贵何时。\n功名浪语。\n人生寓乐虽情尔。\n知逝者如斯。\n盈虚如彼，则知变者如是。\n且物生宇宙各有司。\n非已有纤毫莫得之。\n委吾心、耳目所寄。\n用之而不竭，取则不吾禁，自色自声，本非有意。", 
    "rhythmic": "哨遍"
  }, 
  {
    "author": "刘学箕", 
    "content": "灯火已收正月半。\n一夜东风，吹得寒威转。\n怪得美人贪睡暖。\n飞瑛积玉千林变。\n道是柳绵春尚浅。\n比著梅花，花已都零乱。\n漠漠一天迷望眼。\n多情更把征衣点。", 
    "rhythmic": "蝶恋花"
  }, 
  {
    "author": "刘学箕", 
    "content": "午睡莺惊起。\n鬓云偏、未整，凤钗斜坠。\n宿酒残妆无意绪，春恨春愁如水。\n谁共说、厌厌情味。\n手展流苏腰肢瘦，叹黄金、两细香消臂。\n心事远，仗谁寄。\n帘栊渐是槐风细。\n对梧桐、清阴满院，夏初天气。\n回首春空梨花梦，屈指从头暗记。\n叹薄、抛人容易。\n目断孤鸿沈双鲤，恨萧郎、不寄相思字。\n幽恨积，黛眉翠。", 
    "rhythmic": "贺新郎"
  }, 
  {
    "author": "刘学箕", 
    "content": "淑景韶光晴昼。\n帘外雨、欲无还有。\n流莺枝上转新声，梦初醒、厌厌病酒。\n天连碧草凝情久。\n思旧事、不堪搔首。\n怀人有恨水云深，又绿暗、桥西柳。", 
    "rhythmic": "忆王孙"
  }, 
  {
    "author": "刘学箕", 
    "content": "柳絮风翻高下飞。\n雨笼晴、香径尚泥。\n女伴笑、踏青好，凤钗偏、花压鬓垂。", 
    "rhythmic": "恋绣衾"
  }, 
  {
    "author": "刘学箕", 
    "content": "池上楼台堤上路。\n尽日悠扬飞舞。\n欲下还重举。\n又随胡蝶墙东去。\n糁径飘空无定处。\n来往绿窗朱户。\n却被春风妒。\n送将蛛网留连住。", 
    "rhythmic": "惜分飞"
  }, 
  {
    "author": "刘学箕", 
    "content": "天上仙人萼绿华。\n何年分种小山家。\n九秋风露溢窗纱。\n密密翠罗攒玉叶，团团黄粟刻金花。\n一枝归插鬓云斜。", 
    "rhythmic": "浣溪沙"
  }, 
  {
    "author": "刘学箕", 
    "content": "往事何堪说。\n念人生、消磨寒暑，漫营裘葛。\n少日功名频看镜，绿鬓未雪。\n渐老矣、愁生华发。\n国耻家雠何年报，痛伤神、遥望关河月。\n悲愤积，付湘瑟。\n人生未可随时别。\n守忠诚、不替天意，自能符合。\n误国诸人今何在，回首怨深次骨。\n叹南北、久成离绝。\n中夜闻鸡狂起舞，袖青蛇、戛击光磨铁。\n三太息，皆空裂。", 
    "rhythmic": "贺新郎"
  }, 
  {
    "author": "刘学箕", 
    "content": "东阁凭诗说。\n对丰姿、飘然杖屦，澹然巾葛。\n竹外一枝斜更好，玉质冰肌粲雪。\n谁折向、满头宣发。\n水驿云窗烟庭院，更宜晴、宜雨还宜月。\n霜夜永，景萧瑟。\n孤芳与群芳别。\n陇程遥、攀条难寄，碧云惊合。\n桃李漫山空春艳，不比仙风道骨。\n有潇洒、清新奇绝。\n我被幽香相懊恼，宋广平、岂但心如铁。\n飞暗度，石吹裂。", 
    "rhythmic": "贺新郎"
  }, 
  {
    "author": "刘学箕", 
    "content": "晓听儿曹说。\n道前村、疏梅莫与，蔽萧缠葛。\n急与呼童诛翦尽，趁此江天暮雪。\n唤小艇、渔翁鹤发，凛冽寒风吹酒面，与何人、共泛山阴月。\n归浩叹，御琴瑟。\n世寰恍惚山川别。\n望琼楼、玉宇相映，烂银环合。\n冰柱雪车新句就，不疗饥肠病骨。\n奈野鸟、千山飞绝。\n我笑书生贫亦甚，诵布衾、岁久寒如铁。\n儿恶卧，踏里裂。", 
    "rhythmic": "贺新郎"
  }, 
  {
    "author": "刘学箕", 
    "content": "午转槐阴，正炎暑、侵肌似醉。\n问何处、披襟散发，解衣扬袂。\n傍沼茅亭杨柳绿，倚崖草阁梧桐翠。\n唤玉人、纤手掬清泉，生凉意。\n开枕簟，浮瓜芰。\n琼液浅，歌喉细。\n对文禽雪鹭，助成幽致。\n十顷碧莲潇洒国，万竿修竹清凉世。\n算此时、情绪有谁同，吾侬自。", 
    "rhythmic": "满江红"
  }, 
  {
    "author": "刘学箕", 
    "content": "一柄双花，低翠盖、呈祥现美。\n人正在、薰风亭上，满襟如水。\n二陆比方夸俊少，两乔相并修容止。\n雨初晴、午永斗红酣，真奇耳。\n双白鹭，双鲤。\n飞与泳，俱来此。\n绾双鬟天上，侍香童子。\n双剑丰城双孕秀，双凫叶县双趋起。\n谩空谈、国士本无双，今双矣。", 
    "rhythmic": "满江红"
  }, 
  {
    "author": "刘学箕", 
    "content": "浮利虚名，算来何用，蜗角蝇头。\n笑劳生一梦，两轮催逼，脆如朝露，轻若春沤。\n有限精神，无穷世路，劫劫忙忙谁肯休。\n堪惊叹，叹痴人未悟，终日营求。\n百年光景云浮。\n把意马心猿须早收。\n有真仙秘诀，飧霞导引，丹砂铅汞，早与身谋。\n闲是闲非，他强我弱，一任从教风马牛。\n还知道，上蓬莱稳路，八表神游。", 
    "rhythmic": "沁园春"
  }, 
  {
    "author": "刘学箕", 
    "content": "水轩沙岸，午风轻、飘动一天晴雪。\n日色晶荧光眩眼，细逐游丝明灭。\n帘幕中间，楼台侧畔，浑是瑶瑛积。\n缀松黏竹，恍然如对三绝。\n遥认仿佛飞花，花非还似，恼乱多情客。\n点染春衫无定度，又转沈香亭北。\n密密疏疏，斜斜整整，似雪难分别。\n坡仙不见，後人有口何说。", 
    "rhythmic": "念奴娇"
  }, 
  {
    "author": "刘学箕", 
    "content": "断虹开霁，净秋容、点点初收微雨。\n夕下生阴山影澹，缥渺烟云吞吐。\n乌帽风偏，青鞋沙软，误入桃溪坞。\n多情鸥鹭，偶来忽又飞去。\n日暮修竹佳人，雾绡琼佩，绰约疑仙侣。\n愧我禅心春尽絮，不逐东风飞舞。\n红叶题诗，紫云传恨，密意渠能诉。\n此情疏隔，不关楼外烟树。", 
    "rhythmic": "念奴娇"
  }, 
  {
    "author": "刘学箕", 
    "content": "暮涛掀浪溪流急。\n单衣未试春寒力。\n是处绿阴浓。\n春深杨柳风。\n人依溪岸住。\n酒美忘归去。\n巢燕堕芹泥。\n幽禽花外啼。", 
    "rhythmic": "菩萨蛮"
  }, 
  {
    "author": "刘学箕", 
    "content": "鸦儿学画犹嫌丑。\n佯羞步步随娘後。\n春浅瘦花枝。\n凝愁为阿谁。\n那回筵畔见。\n有意相留恋。\n只恐後期愆。\n章台飞柳绵。", 
    "rhythmic": "菩萨蛮"
  }, 
  {
    "author": "刘学箕", 
    "content": "楼外银屏入望赊。\n楼前鸥鹭舞交加。\n穿林淅沥飞琼屑，度嶂缤纷过柳花。\n歌白雪，醉流霞。\n晚寒寒似夜来些。\n明朝酒醒掀帘幕，帘幕依然卖酒家。", 
    "rhythmic": "鹧鸪天"
  }, 
  {
    "author": "刘学箕", 
    "content": "世事从来无据，人生自古难凭。\n茫如天水有云萍。\n聚散任他形影。\n每怪东阳瘦损，常嗤骑省多情。\n如今我也瘦棱棱。\n却喜青青两鬓。", 
    "rhythmic": "西江月"
  }, 
  {
    "author": "刘学箕", 
    "content": "三载役京口，十度过松江。\n垂虹亭下烟水，长是映蓬窗。\n钓得锦鳞成脍，快把双螯浩饮，豪气未能降。\n醉舞影零乱，心逐浪舂撞。\n景苍茫，歌乃，石空。\n蒹葭深处，适意鱼鸟自双双。\n便拟轻舟短棹，明月清风长共，与世绝纷龙。\n嘉遁有真隐，不羡鹿门庞。", 
    "rhythmic": "水调歌头"
  }, 
  {
    "author": "刘学箕", 
    "content": "江头离席。\n晚潮双橹催行色。\n往来属玉双飞白。\n笑我多情，犹作未归客。\n红尘奔走何时息。\n归心还似投林翼。", 
    "rhythmic": "醉落魄・一斛珠"
  }, 
  {
    "author": "刘学箕", 
    "content": "湖山横。\n湖水平。\n买个湖船一叶轻。\n傍湖随柳行。\n秋风清。\n秋月明。\n谁捣秋砧烟外声。\n悲秋无尽情。", 
    "rhythmic": "长相思"
  }, 
  {
    "author": "刘学箕", 
    "content": "芳草萋萋入眼浓。\n一年花事又匆匆。\n吐舒桃脸今朝雨，零落梅妆昨夜风。\n云接野，水连空。\n画栏十二倚谁同。\n两眉新恨无分付，独立苍苔数落红。", 
    "rhythmic": "鹧鸪天"
  }, 
  {
    "author": "刘学箕", 
    "content": "梦绕天涯去意浓。\n客愁春恨两匆匆。\n绿波初涨桃花浪，画轻随柳絮风。\n无笔力，判虚空。\n关山千里两心同。\n鱼书雁字都休问，只看啼痕翠袖红。", 
    "rhythmic": "鹧鸪天"
  }, 
  {
    "author": "刘学箕", 
    "content": "山色都如归兴浓。\n春融融处客匆匆。\n岸花影里莺吟雾，江阁阴中燕受风。\n凭画，睇层空。\n情衷待说几时同。\n不如且尽樽中绿，图得醉脸红。", 
    "rhythmic": "鹧鸪天"
  }, 
  {
    "author": "刘学箕", 
    "content": "昨日杏花春满树。\n今晨雨过香填路。\n零落软胭脂。\n湿红无力飞。\n转头春易去。\n春色归何处。\n待密与春期。\n春归人也归。", 
    "rhythmic": "菩萨蛮"
  }, 
  {
    "author": "刘学箕", 
    "content": "来日江头柳带香。\n去时篱下菊花黄。\n人生离别几凄凉。\n拂面红尘飞冉冉，背人白日去堂堂。\n尺书休负雁南翔。", 
    "rhythmic": "浣溪沙"
  }, 
  {
    "author": "刘学箕", 
    "content": "十年不见柳腰肢。\n契阔几何时。\n天遥地远，秋悲春恨，只在双眉。\n雁声今夜楼西畔，情愫渺难期。\n杏花风景，梧桐夜月，都是相思。", 
    "rhythmic": "眼儿媚"
  }, 
  {
    "author": "刘学箕", 
    "content": "暮霞散绮西溪浦。\n天上晴云开絮。\n清绝梅花几树。\n恼乱春愁处。\n小桥流水人来去。\n沙岸浴鸥飞鹭。\n谁画江南好处。\n著我闲巾屦。", 
    "rhythmic": "桃源忆故人"
  }, 
  {
    "author": "刘学箕", 
    "content": "何处浣离忧。\n消除许大愁。\n望长江、衮衮东流。\n一去乡关能几日，才屈指、又中秋。\n芦叶满汀洲。\n沙矶小艇收。", 
    "rhythmic": "糖多令・唐多令"
  }, 
  {
    "author": "刘学箕", 
    "content": "春水东流一苇杭。\n春情翦不断，汉江长。\n江花江草为谁芳。\n浑不似，沙暖睡鸳鸯。\n且道不思量。\n怕他知得後，痛肝肠。", 
    "rhythmic": "小重山"
  }, 
  {
    "author": "刘学箕", 
    "content": "雪白肥。\n墨黑修鲇。\n柳穿腮、小大相兼。\n金刀批脔，鲜活甘甜。\n或时熬，或时煮，或时腌。\n揎腕佳人，玉手纤纤。\n缕银丝、取意无厌。", 
    "rhythmic": "行香子"
  }, 
  {
    "author": "刘学箕", 
    "content": "人在空江烟浪里，叶舟轻似浮沤。\n此心无怨也无忧。\n汉江迷望眼，衮衮知东流。\n两岸荻芦青不断，四山岗岭绸缪。\n晚风吹袂冷飕飕。\n谁知三伏暑，全似菊花秋。", 
    "rhythmic": "临江仙"
  }, 
  {
    "author": "刘学箕", 
    "content": "汉水悠悠还漾漾。\n渔翁出没穿风浪。\n千尺丝纶垂两桨。\n收又放。\n月明长在烟波上。\n钓得活鳞鳊缩项。\n成玉液香浮盎。\n醉倒自歌歌自唱。\n轻袅缆。\n碧芦红蓼清滩傍。", 
    "rhythmic": "渔家傲"
  }, 
  {
    "author": "刘学箕", 
    "content": "烟汀一抹蒹葭渚。\n风亭两下荷花浦。\n月色漾波浮。\n波流月自留。\n若耶溪上女。\n两两三三去。\n眉黛敛羞蛾。\n采菱随棹歌。", 
    "rhythmic": "菩萨蛮"
  }, 
  {
    "author": "刘学箕", 
    "content": "长亭急管生愁。\n楚天秋。\n落日寒鸦飞尽、水悠悠。\n红蓼岸。\n白苹散。", 
    "rhythmic": "乌夜啼"
  }, 
  {
    "author": "刘学箕", 
    "content": "寒来暑往何时了。\n世故催人老。\n一人口插几张匙。\n何用波波劫劫、没休时。\n饥来吃饭困来睡。\n莫把身为累。\n谁能较短与量长。\n落叶西风一梦、熟黄粱。", 
    "rhythmic": "虞美人"
  }, 
  {
    "author": "刘学箕", 
    "content": "莫向愁人说。\n叹人生、不如意事，十常七八。\n是则中年伤怀抱，客里何堪送客。\n又添取、一襟凄咽。\n岸柳凋零秋容澹，黯消凝、怎忍轻攀折。\n重会面，甚时节。\n杏花丽日梅花雪。\n记当时、一觞一咏，楚云湘月。\n别後君休劳春梦，转眼江南塞北。\n莫漫被、闲愁萦结。\n且判离筵今夕醉，霎时间、便见兰舟发。\n空怅望，水云阔。", 
    "rhythmic": "贺新郎"
  }, 
  {
    "author": "林正大", 
    "content": "诸公台省，问先生何事，冷官如许。\n甲第纷纷粱肉厌，应怪先生无此。\n道出羲皇，才过屈宋，空有名垂古。\n得钱沽酒，忘形欲道尔汝。\n好是清夜沈沈，共开春酌，细听檐花雨。\n茅屋石田荒已久，总待先生归去。", 
    "rhythmic": "酹江月・念奴娇"
  }, 
  {
    "author": "林正大", 
    "content": "人笑杜陵客，短褐鬓如丝。\n得钱沽酒，时赴郑老同襟期。\n清夜沈沈春酌，歌语灯前细雨，相觅不相疑。\n忘形到尔汝，痛饮真吾师。\n问先生，今去也，早归来。\n先生去後，石田茅屋恐苍苔。", 
    "rhythmic": "水调歌・水调"
  }, 
  {
    "author": "林正大", 
    "content": "衮衮诸公，嗟独冷、先生宦薄。\n夸甲第、纷纷粱肉，谩甘寥寞。\n道出羲皇知有用，才过屈宋人谁若。\n剩得钱、沽酒两忘形，更酬酢。\n清夜永，开春酌。\n听细雨，檐花落。\n但高歌不管，饿填沟壑。\n司马逸才亲涤器，子云识字终投阁。\n且生前、相遇共相欢，衔杯乐。", 
    "rhythmic": "满江红"
  }, 
  {
    "author": "林正大", 
    "content": "知章骑马似乘船。\n落井眼花圆。\n汝阳三斗朝天去，左丞相、鲸吸长川。\n潇洒宗之，皎如玉树，举盏望青天。\n长斋苏晋爱逃禅，李白富诗篇。", 
    "rhythmic": "一丛花"
  }, 
  {
    "author": "林正大", 
    "content": "兰亭当日事。\n有崇山、茂林修竹，群贤毕至。\n湍急清流相映带，旁引流觞曲水。\n但畅叙、幽情而已。\n一咏一觞真足乐，厌管弦丝竹纷尘耳。\n春正暮，共修禊。\n惠风和畅新天气。\n骋高怀、仰观宇宙，俯察品类。\n俯仰之间因所寄，放浪形骸之外。\n曾不知、老之将至。", 
    "rhythmic": "贺新凉・贺新郎"
  }, 
  {
    "author": "林正大", 
    "content": "问陶彭泽，有田园活计，归来何晚。\n昨梦皆非今觉是，实迷途其未远。\n松菊犹存，壶觞自酌，寄傲南窗畔。\n闲云出岫，更看飞鸟投倦。\n归去请息交游，驾言焉往，独把琴书玩。\n孤棹巾车邱壑趣，物与吾生何恨。", 
    "rhythmic": "酹江月・念奴娇"
  }, 
  {
    "author": "林正大", 
    "content": "大人先生，高怀逸兴，酒肉寓名。\n纵幕天席地，居无庐室，以八荒为域，日月为扃。\n贵介时豪，绅处士，未解先生酒适情。\n徒劳尔，谩是非锋起，有耳谁听。\n先生。\n挈提罂。\n更箕踞衔杯枕麴生。\n但无思无虑，陶陶自得，任兀然而醉，恍然而醒。\n静听无闻，熟视无睹，以醉为乡乐性真。\n谁知我，彼二豪犹是，蜾蠃螟蛉。", 
    "rhythmic": "沁园春"
  }, 
  {
    "author": "林正大", 
    "content": "太行有盘谷，隐者所翱翔，丈夫行世，磊磊落落信行藏。\n遇则声名利泽，不遇采山钓水，何似两俱忘。\n谁解盘中趣，与酒为歌章。\n问何如，盘之乐，乐无央。\n远驱虎豹，蛟龙于此亦潜藏。", 
    "rhythmic": "水调歌"
  }, 
  {
    "author": "林正大", 
    "content": "醉之乡、其去中国，不知其几千里。\n其土平旷无涯际。\n其气和平一揆。\n无寒暑，无聚落居城，无怒而无喜。\n昔黄帝氏。\n仅获造其都，归而遂悟，结绳已非矣。\n及尧舜，盖亦至其边鄙。\n终身太平而治。\n武王得志於周世。\n命立酒人之氏。\n从此後，独阮籍渊明，往往逃而至。\n何其淳寂。\n岂古华胥，将游是境，余故为之记。", 
    "rhythmic": "摸鱼儿"
  }, 
  {
    "author": "林正大", 
    "content": "暮春天气，争看长安，水边多丽人人。\n意远态浓，肌理骨肉轻匀。\n绣罗衣裳照映，尽蹙金、孔雀麒麟。\n夸荣贵，是椒房云幕，恩宠无伦。\n簇簇紫驼翠釜，间水精盘里，缕脍纷纶。\n御送珍羞，夹道箫鼓横陈。\n後来宾从杂，认青鸾、飞舞红巾。\n扶下马，似杨花、翻入锦茵。", 
    "rhythmic": "声声慢"
  }, 
  {
    "author": "林正大", 
    "content": "环滁皆山也。\n望西南、蔚然深秀，者琅邪也。\n泉水潺潺峰路转，上有醉翁亭也。\n亭、太守自名之也。\n试问醉翁何所乐，乐在乎、山水之间也。\n得之心、寓酒也。\n四时之景无穷也。\n看林霏、日出云归，自朝暮也。\n交错觥筹酣宴处，肴蔌杂然陈也。\n知太守、游而乐也。", 
    "rhythmic": "贺新凉・贺新郎"
  }, 
  {
    "author": "林正大", 
    "content": "庐山几千仞，屹立并长江。\n杨澜左里，洪涛巨浪日舂撞。\n风止雪消冰净，相与泊舟登岸，攀磴望空。\n岩壑响松桧，巨石激流淙。\n事幽寻，遗世俗，绝纷。\n幽花野草香满，时有鹤飞双。", 
    "rhythmic": "水调歌"
  }, 
  {
    "author": "林正大", 
    "content": "泛舟赤壁，正风徐波静，举尊属客。\n渺渺予怀天一望，万顷凭虚独立。\n桂桨空明，洞箫声彻，怨慕还凄恻。\n星稀月淡，江山依旧陈迹。\n因念酾酒临江，赋诗横槊，好在今安适。\n谩寄蜉蝣天地尔，瞬目盈虚消息。", 
    "rhythmic": "酹江月・念奴娇"
  }, 
  {
    "author": "林正大", 
    "content": "雪堂闲步，过临皋、霜净晚林木落。\n月白风清如此夜，与客行歌相答。\n网举松鲈，手携斗酒，赤壁重寻约。\n悲歌长啸，划然声动寥廓。\n试问日月几何，江流山色，今日应如昨。\n履遍岩风露冷，水面怒涛惊跃。", 
    "rhythmic": "酹江月・念奴娇"
  }, 
  {
    "author": "林正大", 
    "content": "仕宦至卿相，富贵好归乡。\n高车驷马，都人夹道共瞻望。\n意气当年尤盛，荣比昔人衣锦，昼锦以名堂。\n海内知名士，久矣望馀光。\n大丈夫，荣与贵，视寻常。\n丰功令德，要将尧舜致君王。", 
    "rhythmic": "水调歌"
  }, 
  {
    "author": "林正大", 
    "content": "酌以蒲城酒。\n撷湘累、秋英满泛，介君眉寿。\n赠君点漆黟川墨，与印文章大手。\n问此别、相逢难又。\n三叠阳关声堕泪，写平时、兄弟情长久。\n离别事，古来有。\n十年骨肉情何厚。\n对江山千里，共期白首。\n夜雨连床追旧事，惟恨音书渐少。\n便只恐、炊沙不饱。", 
    "rhythmic": "贺新凉・贺新郎"
  }, 
  {
    "author": "林正大", 
    "content": "耿耿银潢净，窗月莹如冰。\n朱丝一扣，万籁不起冷光凝。\n千古遗音犹在，一洗淫哇郑卫，北里与南陵。\n孰识兴亡事，哀乐不同情。\n咽流泉，戛鸣玉，击浮金。\n老龙啼晓，幼猿忽复暮山吟。", 
    "rhythmic": "水调歌"
  }, 
  {
    "author": "林正大", 
    "content": "落魄高人，拼百万、青铜一醉。\n挥素手、朱绳一抹，四筵惊起。\n催织寒虫秋弄月，叫群独雁天浮水。\n更黄鹂、紫燕对春风，争繁脆。\n悲楚国，羁臣意。\n怜汉女，逾千里。\n似深闺恩怨，共相汝尔。\n我有江南丘壑趣，此弦能道心中事。\n要曲肱、时听写松风，云窗里。", 
    "rhythmic": "满江红"
  }, 
  {
    "author": "林正大", 
    "content": "凌波仙子袜生尘。\n水上步轻盈。\n种作寒花愁绝，断肠谁与招魂。", 
    "rhythmic": "朝中措"
  }, 
  {
    "author": "林正大", 
    "content": "太一真人，莲叶向、中流荡漾。\n凌万顷、风为帆席，浪为轻桨。\n乱舞翠绡云雾薄，卧看玉宇琉璃晃。\n似飘然、万斛举龙骧，随波荡。\n太华顶，花十丈。\n飘一叶，借清赏。\n倩龙眠老手，为渠摹彷。\n鳌禁谁寓直，玉堂学士今刘向。\n要清宵、特地杖青藜，来相访。", 
    "rhythmic": "满江红"
  }, 
  {
    "author": "林正大", 
    "content": "生长湖山曲。\n羡君儿、呼吸湖光，饱餐山渌。\n世外不须论隐逸，谁似先生冰玉。\n自骨冷、神清无俗。\n我不识君曾梦见，炯双瞳、碧色光相烛。\n遗妙语，看不足。\n生平高节难为续。\n到如今、凛凛风生，言犹可录。\n不作相如封禅藁，身後谁荣谁辱。\n争肯效、白头吟曲。", 
    "rhythmic": "贺新凉・贺新郎"
  }, 
  {
    "author": "林正大", 
    "content": "欲状巴陵胜，千古岳之阳。\n洞庭在目，远衔山色俯长江。\n浩浩横无涯际，爽气北通巫峡，南望极潇湘。\n骚人与迁客，览物兴尤长。\n锦鳞游，汀兰郁，水鸥翔。\n波澜万顷，碧色上下一天光。", 
    "rhythmic": "水调歌"
  }, 
  {
    "author": "林正大", 
    "content": "黄河天上派，到东海、去难收。\n况镜里堪悲，星星白发，早上人头。\n人生尽欢得意，把金尊、对月莫空休。\n天赋君材有用，千金散聚何忧。\n请君听我一清讴。\n锺鼎复奚求。\n但烂醉春风，古来惟有，饮者名留。", 
    "rhythmic": "木兰花慢"
  }, 
  {
    "author": "林正大", 
    "content": "听说竹楼好，佳地占黄冈。\n月波相接，俯临江濑挹山光。\n急雨檐喧瀑布，密雪瓴敲碎玉，幽阒兴尤长。\n琴调更虚畅，诗韵转清扬。\n公退暇，披鹤氅，戴华阳。\n手披周易，消磨世虑坐焚香。", 
    "rhythmic": "水调歌"
  }, 
  {
    "author": "林正大", 
    "content": "若耶溪女。\n笑隔荷花语。\n日照新妆明楚楚，香袖风轻举。\n谁家白面游郎。\n两三遥映垂杨。\n醉踏落花归去，踌躇空断柔肠。", 
    "rhythmic": "清平乐"
  }, 
  {
    "author": "林正大", 
    "content": "为忆当时，沈醉里、青楼弄月。\n闲想像、绣帏珠箔，魂飞心折。\n羞向妲娥谈旧事，几经三五盈还缺。\n望翠眉、蝉鬓一天涯，伤离别。\n寻作梦，巫云结。\n流别泪，湘江咽。\n对花深两岸，忽添悲切。\n试与含愁弹绿绮，知音不遇弦空绝。\n忽窗前、一夜寄相思，梅花发。", 
    "rhythmic": "满江红"
  }, 
  {
    "author": "林正大", 
    "content": "寂寞江城，┾只共、梅花幽独。\n揩病眼、佳人何许，嫣然空谷。\n幻出天姿真富贵，朱唇滞酒红生肉。\n笑漫山、繁李与夭桃，俱粗俗。\n迟日丽，春睡足。\n明月照，尤清淑。\n算移更千里，远从西蜀。\n流落天涯应可念，为渠剧饮仍歌曲。\n怕明朝、酒醒落纷纷，那忍触。", 
    "rhythmic": "满江红"
  }, 
  {
    "author": "林正大", 
    "content": "落日岘山下，倒著接回。\n傍人笑问山翁，日日醉归来。\n三万六千长日，一日杯倾三百，麴筑糟抬。\n汉水鸭头绿，变酒入金。\n白铜，鸬鹚杓，鹦鹉杯。\n轻车快马，凤笙龙管更相催。", 
    "rhythmic": "水调歌"
  }, 
  {
    "author": "林正大", 
    "content": "狂胡鞍马自为家。\n遣宫娃。\n嫁胡沙。\n万里风烟，行不见京华。\n马上思归哀怨极，推却手，奏琵琶。\n胡儿共听亦咨嗟。\n貌如花。\n落天涯。", 
    "rhythmic": "江神子・江城子"
  }, 
  {
    "author": "林正大", 
    "content": "蜀道登天。\n望峨眉横绝，石栈相连。\n西来当鸟道，逆浪俯回川。\n猿与鹤，莫攀缘。\n九折耸岩峦。\n算咫尺、扪参历井，回首长叹。\n西游何日当还。\n听子规啼月，愁减朱颜。\n连峰天一握，飞瀑壑争喧。\n排剑阁，越天关。", 
    "rhythmic": "意难忘"
  }, 
  {
    "author": "林正大", 
    "content": "庐阜诸峰，炉峰绝胜，草堂介焉。\n敞明窗净室，素屏虚榻，要仰观山色。\n俯听流泉。\n中有池台，旁多竹卉，夹涧杉松高刺天。\n堂之北，据层崖积石，绿荫浓鲜。\n堂东瀑布飞悬。\n似雨露霏微珠贯穿。\n有春花秋月，夏云冬雪，阴晴显晦，雾吐烟吞。\n右抱琴书，左携妻子，杖屦从容尽暮年。\n平生志，赖清泉白石，实听余言。", 
    "rhythmic": "沁园春"
  }, 
  {
    "author": "林正大", 
    "content": "泛松江、水遥山碧，清寒微动秋浦。\n霜云霁色横无际，别鹄惊鸿无数。\n朝又暮。\n听牧笛长吹，隐隐渔榔度。\n骚人才子。\n既览物兴怀，浮游尘外，啸傲剧清思。\n人间世。\n扰扰荣途要路。\n瀛洲琼馆安所。\n轩裳何似渔蓑兴，萧散龙游鹤渚。\n须归去。\n办双桨孤帆，云月和烟雨。\n江湖伴侣。\n趁社橘初黄，汀葭馀翠，成我莼鲈趣。", 
    "rhythmic": "摸鱼儿"
  }, 
  {
    "author": "林正大", 
    "content": "汹汹松风。\n更浮云皓皓，轻度春空。\n精神新发越，宾主少从容。\n犀箸厌，涤昏懵。\n茗碗策奇功。\n待试与，平章甲乙，为问涪翁。\n建溪日铸争雄。\n笑罗山梅岭，不数严邛。\n胡桃添味永，甘菊助香浓。\n投美剂，与和同。", 
    "rhythmic": "意难忘"
  }, 
  {
    "author": "林正大", 
    "content": "坐愁书室，谩临风、遐想蓬莱高致。\n抚鹤扪松长叹息，失足误来人世。\n紫禁九重，碧山万里，无路鸣珂佩。\n江山胜处，且寻花柳倾醉。\n不堪送客清川，系帆渌水，烟景供憔悴。\n更举芳尊浇别恨，逸趣浮游天外。", 
    "rhythmic": "酹江月・念奴娇"
  }, 
  {
    "author": "林正大", 
    "content": "杏花春晚，散馀芳、著处萦帘穿箔。\n唤起幽人明月夜，步月褰衣行乐。\n置酒花前，清香争发，雪挽长条落。\n山城薄酒，共君一笑同酌。\n且须眼底柔英，尊中清影，放待杯行数。\n莫道洞箫声断处，月落杯空牢寞。", 
    "rhythmic": "酹江月・念奴娇"
  }, 
  {
    "author": "林正大", 
    "content": "华裾织翡翠，金辔闹珑璁。\n宝蹄轻稳，香尘满地骤隆隆。\n云是东京才子，名擅文章钜伯，一世独推雄。\n高盖拥宾从，下马气如虹。\n运元精，锺神秀，贯当中。\n磊磊落落，二十八宿列心胸。", 
    "rhythmic": "水调歌"
  }, 
  {
    "author": "林正大", 
    "content": "武昌七十庞眉叟。\n学笛从年少。\n萧萧笛竹楚山秋。\n当日买林、曾典黑貂裘。\n一声占尽秋江月。\n天外行云绝。\n如今老去兴犹迟。\n尚想时时、一曲梦中吹。", 
    "rhythmic": "虞美人"
  }, 
  {
    "author": "林正大", 
    "content": "拾遗流落锦宫城。\n故人情。\n眼为青。\n时向百花，潭水濯冠缨。\n韦曲杜陵行乐地，尘土暗，叹漂零。\n园翁溪友总比邻。\n酒盈尊。\n肯相亲。", 
    "rhythmic": "江神子・江城子"
  }, 
  {
    "author": "林正大", 
    "content": "子陵先生，故人光武，以道相忘。\n幸炎符在握，六龙在御，臣来亿兆，阳德方刚。\n自是先生，独全高节，归去江湖乐未央。\n动星象，被羊裘傲睨，一世轩裳。\n高哉不事侯王。\n爱此地山高水更长。\n盖先生心地，超乎日月，又谁如光武，器量包荒。\n立懦廉顽，有功名教，万世清风更激扬。\n无古今，想云山郁郁，江水泱泱。", 
    "rhythmic": "沁园春"
  }, 
  {
    "author": "林正大", 
    "content": "须信乾坤如逆旅，都来一梦浮生。\n夜游秉烛尽欢情。\n阳春烟景媚，乐事史来并。\n座上群公皆俊秀，高谈幽赏俱清。\n飞觞醉月莫辞频。\n休论金谷罚，七步看诗成。", 
    "rhythmic": "临江仙"
  }, 
  {
    "author": "林正大", 
    "content": "开元盛日，爱名花绝品，浅红深紫。\n云想衣裳□□映，曲槛软风微度。\n群玉山头，瑶台月下，一□香凝露。\n嫣然倾国，巫山肠断云雨。\n借问标格风流，汉宫谁似，飞燕红妆舞。\n解释春风无限恨，博得君王笑语。", 
    "rhythmic": "酹江月・念奴娇"
  }, 
  {
    "author": "洪咨夔", 
    "content": "诗不云乎，蒹葭苍苍，白露为霜。\n看高山乔木，青云老干，英华滋液，亦敛而藏。\n匠石操斤游林下，便一举采之充栋梁。\n须知道，是天将大任，翕处还张。\n薇郎玉佩丁当。\n问何事午桥花竹庄。\n又星回岁换，腊残春浅，锦熏笼紫，栗玉杯黄。\n唤起东风，吹醒宿酒，把甲子从头重数将。\n明朝去，趁传柑宴近，满袖天香。", 
    "rhythmic": "沁园春"
  }, 
  {
    "author": "洪咨夔", 
    "content": "归去来兮，杜宇声声，道不如归。\n正新烟百五，雨留酒病，落红一尺，风妒花期。\n睡起绿窗，销残香篆，手板颐还倒持。\n无人解，自追游仙梦，作送春诗。\n风流不似年时。\n把别墅江山供弈棋。\n空一川芳草，半池晴絮，歌翻长恨，赋续怀离。\n桃叶渡头，沈香亭北，往事悠悠难重思。\n徘徊处，看鸣鸠唤妇，乳燕将儿。", 
    "rhythmic": "沁园春"
  }, 
  {
    "author": "洪咨夔", 
    "content": "饮马咸池，总辔，横鹜九州。\n庆中兴机会，天生山甫，非常事业，天授留侯。\n左搏龙蛇，右驯虎兕，万里中原谈笑收。\n功名早，便貂蝉猎猎，飞出兜牟。\n新无限欢讴。\n尽卖剑卖刀归买牛。\n正麦摇熏吹，黄迷断垄，秧涵朝雨，绿遍平畴。\n眼底太平，不图再见，罗拜焚香青海头。\n从今去，愿君王万岁，元帅千秋。", 
    "rhythmic": "沁园春"
  }, 
  {
    "author": "洪咨夔", 
    "content": "秋气悲哉，薄寒中人，皇皇何之。\n更黄花吹雨，苍苔滑屐，栏空斗鸭，床老支龟。\n静里跫音，明边眉睫，蹴踏星河天脱。\n清谈久，顿两忘妍丑，嫫姆西施。\n濂溪家住江湄。\n爱出水芙蓉清绝姿。\n好光风霁月，一团和气，尸居龙见，神动天随。\n著察工夫，诚存体段，个里语言文字非。\n君家事，莫空将太极。\n散大图碑。", 
    "rhythmic": "沁园春"
  }, 
  {
    "author": "洪咨夔", 
    "content": "锦幄醉荼シ。\n狻猊暖、银蒜压烟霏。\n正韩范安边，欧苏领客，红芳庭院，绿荫窗扉。\n著句挽春春肯住，更判羽觞挥。\n金系花腰，玉匀人面，娇慵无力，娅姹相依。\n繁华都能几，青油幕、好与遮护晴晖。\n寄语东君，莫教一片轻飞。", 
    "rhythmic": "风流子"
  }, 
  {
    "author": "洪咨夔", 
    "content": "露洗秋光透。\n指岷峨、无边峭碧，与君为寿。\n万里同随琴鹤到，只愿人情长久。\n尽头白、眼青如旧。\n从臾功名三尺剑，倚函关、风雨蛟龙吼。\n谈笑取，印如斗。\n从今尽展眉峰皱。\n看诸郎、翩翩黄甲，班班蓝绶。\n一簇孙枝扶膝下，翠竹碧梧争秀。\n便嘉庆、图中都有。\n花影婆娑清昼永，护新凉、更著丝簧手。\n欢未尽，剩添酒。", 
    "rhythmic": "贺新郎"
  }, 
  {
    "author": "洪咨夔", 
    "content": "风软帘花约。\n玉壶天、芙蕖欲盖，初槊。\n宿霭收阴晴色定，一点星明碧落。\n光拍满、浮溪β。\n银栉铁冠风物古，更秧青、麦熟蚕登箔。\n欢取酒，为君酌。\n华堂衮绣今如昨。\n长官清、水晶灯照，珊瑚钩琢。\n富贵功名知有样，晨起一声檐鹊。\n便好趁、六更宫钥。\n龙尾朝回长燕喜，宝香深、醉引莱衣著。\n吹紫凤，舞黄鹤。", 
    "rhythmic": "贺新郎"
  }, 
  {
    "author": "洪咨夔", 
    "content": "放了孤山鹤。\n向西湖、问讯水边，嫩寒篱落。\n试粉盈盈微见面，一点芳心先著。\n正日暮、烟轻云薄。\n欲搅清香和月咽，倩冯夷、为洗黄金杓。\n花向我，劝多酌。\n单于吹彻今成昨。\n未甘渠、琢玉为堂，把春留却。\n倚遍黄昏栏十二，知被儿曹先觉。\n更笑杀、卢仝赤脚。\n但得东风先手在，管绿阴、好践青青约。\n方寸事，两眉角。", 
    "rhythmic": "贺新郎"
  }, 
  {
    "author": "洪咨夔", 
    "content": "谁识昂昂鹤。\n且随缘、剩水残山，东村西落。\n世事几番新局面，看底却高三著。\n况转首、西山日薄。\n雪意压檐梅索笑，任柄长、柄短邻家杓。\n小瓮，动孤酌。\n见花忆得年时昨。\n正微醺、独步黄昏，被花迷却。\n冷月吹香春弄影，么凤梢头先觉。\n恍梦断、罗浮山脚。\n欲寄心期无驿使，想凌寒、不奈腰肢约，空凭暖，画栏角。", 
    "rhythmic": "贺新郎"
  }, 
  {
    "author": "洪咨夔", 
    "content": "南极仙翁，占太微元盖，洞府为家。\n身骑若木倒景，手弄青霞。\n芙蓉飞旆，映一川、新绿平沙。\n好与问，东风结子，几回开遍桃花。\n况是初元玉历，更循环数起，希有年华。\n长把清明夜气，养就丹砂。", 
    "rhythmic": "汉宫春"
  }, 
  {
    "author": "洪咨夔", 
    "content": "铁瓮栽荷，铜彝种菊，胆瓶萱草榴花。\n庭户深沈，画图低映窗纱。\n数枝奇石。\n染宣和、瑞露明霞。\n於菟长啸，风林未鸣，霜草先斜。\n雪丝香里，冰粉光中，兴来进酒，睡起分茶。\n轻雷急雨，银篁迸插檐牙。\n凉入琵琶。\n枕帏开、又送蟾华。", 
    "rhythmic": "夏初临"
  }, 
  {
    "author": "洪咨夔", 
    "content": "送雨迎晴，花事过、一庭芳草。\n帘影动、归来双燕，似悲还笑。\n笑我不知人意变，悲人空为韶华老。\n满天涯、都是别离愁，无人扫。\n海棠晚，荼シ早。\n飞絮急，青梅小。\n把风流酝藉，向谁倾倒。\n秋水盈盈魂梦远，春云漠漠音期悄。\n最关情、鹎一声催，窗纱晓。", 
    "rhythmic": "满江红"
  }, 
  {
    "author": "洪咨夔", 
    "content": "把酒西风，浑莫问、主宾谁恶。\n千古事、几□遇合，几人流落。\n肝胆轮溟渤小，精神浩荡蓬莱薄。\n望拒霜、红处是东山，长如昨。\n苍苔迹，何曾削。\n黄叶梦，何难觉。\n等春云出岫，秋波归壑。\n老子婆娑风度远，佳人缥缈腰肢约。\n况登高、节过又登高，须多酌。", 
    "rhythmic": "满江红"
  }, 
  {
    "author": "洪咨夔", 
    "content": "云母屏开，博山炉熨，人间南极星现。\n酥篆千秋，灯图百子，酒浪花光照面。\n堂深戏彩，任父老、儿童争劝。\n耆艾相将潞国，精明恰如清献。\n春风飘香合殿。\n仗云齐、漏迟宫箭。\n正好簪荷入侍，帕柑传宴。\n日月华虫绚。", 
    "rhythmic": "天香"
  }, 
  {
    "author": "洪咨夔", 
    "content": "四海止斋老，百世水心翁。\n都将不尽事业，付与道俱东。\n气脉中庸大学，体统采薇天保，几疏柘袍红，千仞倚寥碧，一点驾归鸿。\n扈江蓠，贯薜荔，制芙蓉。\n午桥绿野深处，心与境俱融。\n搏控乾坤龙马，簸弄坎离日月，苍鬓映方瞳。\n只恐又催诏，飞度橘花风。", 
    "rhythmic": "水调歌头"
  }, 
  {
    "author": "洪咨夔", 
    "content": "如此好明月，梅里自来无。\n炎云溽雾收尽，宇宙一冰壶。\n浅濑乍分随合，清影欲连还断，漾玉浮图。\n风物庾楼似，秋思欠菰蒲。\n醉魂醒，尘骨换，我非吾。\n琼箫紫凤何许，风露足清都。\n君看流光多处，缥缈人立，白与藕花俱。\n只恐娥妒，凉透粟生肤。", 
    "rhythmic": "水调歌头"
  }, 
  {
    "author": "洪咨夔", 
    "content": "香山老矣，正商量不下，去留蛮素。\n独立踌躇肠欲断，一段若耶溪女。\n水底新妆，空中香袖，斜日疏风浦。\n向人欲语，垂杨清荫多处。\n便好花里唤船，碧筒白酒，微吸荷心苦。\n佳月一钩天四碧，隐约明波横注。\n雪藕逢丝，擘莲见薏，枕簟凉如雨。\n一双宿鹭，伴人永夜翘伫。", 
    "rhythmic": "念奴娇"
  }, 
  {
    "author": "洪咨夔", 
    "content": "光风霁月，信行窝到处，人间天上。\n一笑唤回新造化，满眼翠舒红放。\n脑後功名，脚跟富贵，梦断春旗仗。\n辐巾萧散，任他虮虱龙象。\n正是杨柳初眠，海棠半睡，锦绣天开障。\n鹤骨松筋年望八，得醉不妨澜浪，节过烧灯，时催修禊，迎面韶华荡。\n宗文扶著，问翁马首何向。", 
    "rhythmic": "念奴娇"
  }, 
  {
    "author": "洪咨夔", 
    "content": "眼生花，灯缀粟。\n人在黄金列屋。\n金缕细，道冠明。\n胆瓶凉意生。\n缓歌弦，停酒。\n待得香风吹下。\n斜月转，断云回。\n风流不让梅。", 
    "rhythmic": "更漏子"
  }, 
  {
    "author": "洪咨夔", 
    "content": "二十四番风，才见一番花鸟。\n已是有人春瘦，正远山横峭。\n踏青底用十分晴，半阴晴方好。\n深院日长睡起，又海棠开了。", 
    "rhythmic": "好事近"
  }, 
  {
    "author": "洪咨夔", 
    "content": "荷花香里藕丝风。\n人在水晶宫。\n天上桥成喜鹊，云边帆认归鸿。", 
    "rhythmic": "朝中措"
  }, 
  {
    "author": "洪咨夔", 
    "content": "翠盆红药护觥筹。\n风物似扬州。\n春事一声杜宇，人生能几狐裘。", 
    "rhythmic": "朝中措"
  }, 
  {
    "author": "洪咨夔", 
    "content": "滂葩七十二滩春。\n锺瑞石麒麟。\n流水行云才思，光风霁月精神。", 
    "rhythmic": "朝中措"
  }, 
  {
    "author": "洪咨夔", 
    "content": "花事无多，笙歌绾取东风住。\n玉彝雕俎，楼外更筹屡。\n醉唤骊驹，催上天梯去。\n君知否。\n半边铜虎。\n邓艾经行路。", 
    "rhythmic": "点绛唇"
  }, 
  {
    "author": "洪咨夔", 
    "content": "庭下宜男萱草，墙头结子榴花。\n非烟非雾富平家。\n人物风流如画。\n宝月曾修玉斧，银河欲泛仙槎。\n美人睡起绿云斜。\n一笑扶将寿。", 
    "rhythmic": "西江月"
  }, 
  {
    "author": "洪咨夔", 
    "content": "苍鹤飞来水竹幽。\n初弦凉月一帘秋。\n木犀花底试新。\n凤味砚供无尽藏，龙飞榜占最高头。\n慈闱洗眼看封侯。", 
    "rhythmic": "浣溪沙"
  }, 
  {
    "author": "洪咨夔", 
    "content": "细雨斜风寂寞秋。\n黄花压鬓替人羞。\n归舟云树负箜篌。\n燕子楼寒迷楚梦，凤皇池暖惬秦讴。\n暮云凝碧可禁愁。", 
    "rhythmic": "浣溪沙"
  }, 
  {
    "author": "洪咨夔", 
    "content": "小雨轻霜作嫩寒。\n蜡梅开尽菊花乾。\n清香收拾贮诗肝。\n文武两魁前样在，功名四谏後来看。\n麻姑进酒斗阑干。", 
    "rhythmic": "浣溪沙"
  }, 
  {
    "author": "洪咨夔", 
    "content": "六曲屏山似去年。\n雪花欺得怕寒肩。\n小窗和月照无眠。\n笔点轻澌心欲折，烛摇斜吹泪空煎。\n伴人梅影更堪怜。", 
    "rhythmic": "浣溪沙"
  }, 
  {
    "author": "洪咨夔", 
    "content": "翠翘花艾年时昨。\n斗新五采同心索。\n含笑祝千秋。\n长眉如莫愁。\n流光旋磨蚁。\n换调重拈起。\n深院竹和丝。\n皱红裁舞衣。", 
    "rhythmic": "菩萨蛮"
  }, 
  {
    "author": "洪咨夔", 
    "content": "天理从来屈有信。\n东风到处物皆春。\n门前骢马权奇种，台上慈乌反哺心。\n花岛屐，柳湖尊。\n好将长健傲长贫。\n诸孙认取翁翁意，插架诗书不负人。", 
    "rhythmic": "鹧鸪天"
  }, 
  {
    "author": "洪咨夔", 
    "content": "画斛黄花寒更好。\n人爱花繁，却被花催老。\n旧恨新愁谁酝造。\n带围暗减知多少。\n开眼万般浑是恼。\n只仗微醺，假寐宽怀抱。\n隔屋愁眉春思早。\n数声啼破池塘草。", 
    "rhythmic": "蝶恋花"
  }, 
  {
    "author": "洪咨夔", 
    "content": "万紫千红鬓上粉，聚成一撮精神。\n宣和宫样太清真。\n韶风摇斗帐，芳露湿纶巾。\n消得流莺花底滑，一声惊起梁尘。\n扶将芍药牡丹春。\n光浮金盏面，香到玉池津。", 
    "rhythmic": "临江仙"
  }, 
  {
    "author": "洪咨夔", 
    "content": "风雨过芳晨。\n多少愁红恨紫尘。\n两点眉尖凝远碧，纷纷。\n又被杨花误一春。\n金凤压娇云。\n睡起纱窗背欠伸。\n心事欲言言不尽，沈沈。\n乳燕雏莺触拨人。", 
    "rhythmic": "南乡子"
  }, 
  {
    "author": "洪咨夔", 
    "content": "平沙芳草渡头村。\n绿遍去年痕。\n游丝下上，流莺来往，无限销魂。\n绮窗深静人归晚，金鸭水沈温。\n海棠影下，子规声里，立尽黄昏。", 
    "rhythmic": "眼儿媚"
  }, 
  {
    "author": "洪咨夔", 
    "content": "花光灯影浸帘栊。\n蓬岛现仙翁。\n瑶裾织翠，诗瞳点碧，酒脸潮红。\n窦郎阴德知多少，万卷奏新功。\n前庭梧竹，後园桃李，无限春风。", 
    "rhythmic": "眼儿媚"
  }, 
  {
    "author": "洪咨夔", 
    "content": "霜月冷婷婷。\n夹岸芦花雪点成。\n短艇水晶宫里系，闲情。\n谁道芙蓉更有城。\n阿鹊数归程。\n人倚低窗小画屏。\n莫恨年华飞上鬓，堪凭。\n一度春风一度莺。", 
    "rhythmic": "南乡子"
  }, 
  {
    "author": "洪咨夔", 
    "content": "脸长红，眉半白，老鹤饱风露。\n岁换星移，禄运又交午。\n须知命带将来，福推不去，稳做个、荣华彭祖。\n记初度。\n谢他紫燕黄鹂，争先送好语。\n春满湖山，历历旧游处。\n管教柳外行厨，花边步，长占断、好晴奇雨。", 
    "rhythmic": "祝英台近"
  }, 
  {
    "author": "洪咨夔", 
    "content": "春正美。\n满眼万红千紫。\n收拾群香归瓮蚁。\n长年花信里。\n深院帘栊如水。\n双燕呢喃芳垒。\n唾碧轻衫人送喜。\n梅梢新结子。", 
    "rhythmic": "谒金门"
  }, 
  {
    "author": "洪咨夔", 
    "content": "开笑口。\n又是茱萸重九。\n好水佳山长似旧。\n健如黄犊走。\n菊蕊峥峥如豆。\n风雨轻寒初透。\n檐外鹊声谁送酒。\n莫闲金碗手。", 
    "rhythmic": "谒金门"
  }, 
  {
    "author": "洪咨夔", 
    "content": "簸弄柳梢春，呼吸花心露。\n倦粉娇黄扇底风，尽向眉心度。\n唤醒海棠红，约住樱桃素。\n上到瑶台最上层，共跨青鸾去。", 
    "rhythmic": "卜算子"
  }, 
  {
    "author": "洪咨夔", 
    "content": "芍药打团红，萱草成窝绿。\n帘卷疏风燕子归，依旧卢仝屋。\n贫放麴生疏，闻到青奴熟。\n扫地焚香伴老仙，人胜连环玉。", 
    "rhythmic": "卜算子"
  }, 
  {
    "author": "洪咨夔", 
    "content": "野服纶巾。\n白发红颊，无限阳春。\n二满三平，粗衣淡饭，锺鼎山林。\n尊前喜气轮，道蚕麦、今朝甲申。\n天放新晴，人占一饱，老子宽心。", 
    "rhythmic": "柳梢青"
  }
]
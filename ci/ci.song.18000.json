[
  {
    "author": "王清观", 
    "content": "邯郸梦里武陵溪。\n春色醉冥迷。\n花压帽檐欹，谩赢得、红尘满衣。\n青蛇飞起，黄龙喝住，才是酒醒时。", 
    "rhythmic": "太常引"
  }, 
  {
    "author": "熊则轩", 
    "content": "波有颓澜，渴无冷镬，谁言制邑为难。\n汾阳善政，只在笑谈间。\n三载刑清讼简，官事辨、俗阜民安。\n帘垂昼，焚香宴坐，犹得半清闲。\n西风，催入觐，声驰当道，名达朝端。\n任锦溪溪上，卧辙攀辕。\n从此燕辕北去，好官样、留与人看。\n扁舟稳，图书外，惟有月俱还。", 
    "rhythmic": "满庭芳"
  }, 
  {
    "author": "阮溪", 
    "content": "东阳四载，但好事、一一为民做了。\n谈笑半闲风月里，管甚讼庭生草。\n瓯茗炉香，菜羹淡饭，此外无烦恼。\n问侯何苦，自饥只要民饱。\n犹念甘旨相违，白云万里，不得随昏晓。\n暂舍苍生归定省，回首又看父老。", 
    "rhythmic": "大江乘・念奴娇"
  }, 
  {
    "author": "危西麓", 
    "content": "西风吹锦水，朝天路、冉冉两凫飞。\n看父老袅花，苦遮去辙，儿童骑竹，争问归期。\n帐簇马前纷蔽日，实绩纪行碑。\n冰饮三年，从容官事，棠阴百里，悠久民思。\n圣明衿遐远，关山道，应是来骤华丝。\n画绣过家，莱庭彩舞斑衣。", 
    "rhythmic": "风流子"
  }, 
  {
    "author": "汪元量", 
    "content": "一个兰舟，双桂桨、顺流东去。\n但满目、银光万顷，凄其风露。\n渔火已归鸿雁汊，棹歌更在鸳鸯浦。\n渐夜深、芦叶冷飕飕，临平路。\n吹铁笛，鸣金谷。\n丝玉脍，倾香醑。\n且浩歌痛饮，藕花深处。\n秋水长天迷远望，晓风残月空凝伫。\n问人间、今夕是何年，清如许。", 
    "rhythmic": "满江红"
  }, 
  {
    "author": "汪元量", 
    "content": "越山云，越江水，越王台。\n个中景、尽可徘徊。\n凌高放目，使人胸次共崔嵬。\n黄鹂紫燕报春晚，劝我衔杯。\n古时事，今时泪，前人喜，後人哀。\n正醉里、歌管成灰。", 
    "rhythmic": "金人捧露盘"
  }, 
  {
    "author": "汪元量", 
    "content": "晓拂菱花巧画眉。\n猩罗新翦作春衣。\n恐春归去，无处看花枝。", 
    "rhythmic": "相思引"
  }, 
  {
    "author": "汪元量", 
    "content": "吴山深。\n越山深。\n空谷佳人金玉音。\n有谁知此心。\n夜沈沈。\n漏沈沈。\n闲却梅花一曲琴。\n月高松竹林。", 
    "rhythmic": "长相思"
  }, 
  {
    "author": "汪元量", 
    "content": "一片风流，今夕与谁同乐。\n月台花馆，慨尘埃漠漠。\n豪华荡尽，只有青山如洛。\n钱塘依旧，潮生潮落。\n万点灯光，羞照舞钿歌箔。\n玉梅消瘦，恨东皇命薄。", 
    "rhythmic": "传言玉女"
  }, 
  {
    "author": "汪元量", 
    "content": "独倚浙江楼，满耳怨笳哀笛。\n犹有梨园声在，念那人天北。\n海棠憔悴怯春寒，风雨怎禁得。\n回首华清池畔，渺露芜烟荻。", 
    "rhythmic": "好事近"
  }, 
  {
    "author": "汪元量", 
    "content": "西园春暮。\n乱山迷行路。\n风卷残花堕红雨。\n念旧巢燕子，飞傍谁家，斜阳外、长笛一声今古。\n繁华流水去。\n舞歇歌沈，忍见遗钿种香土。\n渐橘树方生，桑枝才长，都付与、沙门为主。\n便关防、不放贵游来，又突兀梯空，楚王宫宇。", 
    "rhythmic": "洞仙歌"
  }, 
  {
    "author": "汪元量", 
    "content": "金陵故都最好，有朱楼迢递。\n嗟倦客、又此凭高，槛外已少佳致。\n更落尽梨花，飞尽杨花，春也成憔悴。\n问青山、三国英雄，六朝奇伟。\n麦甸葵丘，荒台败垒。\n鹿豕衔枯荠。\n正朝打孤城，寂寞斜阳影里。\n听楼头、哀笳怨角，未把酒、愁心先醉。\n渐夜深，月满秦淮，烟笼寒水。\n凄凄惨惨，冷冷清清，灯火渡头市。\n慨商女不知兴废。\n隔江犹唱庭花，馀音。\n伤心千古，泪痕如洗。\n乌衣巷口青芜路，认依稀、王谢旧邻里。\n临春结绮。\n可怜红粉成灰，萧索白杨风起。\n因思畴昔，铁索千寻，谩沈江底。\n挥羽扇、障西尘，便好角巾私第。\n清谈到底成何事。\n回首新亭，风景今如此。\n楚囚对泣何时已。", 
    "rhythmic": "莺啼序"
  }, 
  {
    "author": "汪元量", 
    "content": "绿芜城上，怀古恨依依。\n淮山碎。\n江波逝。\n昔人非。\n今人悲。\n惆怅隋天子。\n锦帆里。\n环朱履。\n丛香绮。\n展旌旗。\n荡涟猗。\n击鼓挝金，拥琼玉吹。\n姿意游嬉。\n斜日晖晖。\n乱莺啼。\n销魂此际。\n君臣醉。\n貔貅弊。\n事如飞。\n山河坠。\n烟尘起。\n风凄凄。\n雨霏霏。\n草木皆垂泪。\n家国弃。\n竟忘归。\n笙歌地。\n欢娱地。\n尽荒畦。\n唯有当时皓月，依然挂、杨柳青枝。", 
    "rhythmic": "六州歌头"
  }, 
  {
    "author": "汪元量", 
    "content": "鼓惊破霓裳，海棠亭北多风雨。\n歌阑酒罢，玉啼金泣，此行良苦。\n驼背模糊，马头匝，朝朝暮暮。\n自都门燕别，龙艘锦缆，空载得、春归去。\n目断东南半壁，怅长淮、已非吾土。\n受降城下，草如霜白，凄凉酸楚。\n粉阵红围，夜深人静，谁宾谁主。\n对渔灯一点，羁愁一搦，谱琴中语。", 
    "rhythmic": "水龙吟"
  }, 
  {
    "author": "汪元量", 
    "content": "官舍悄，坐到月西斜。\n永夜角声悲自语，客心愁破正思家。\n南北各天涯。\n肠断裂，搔首一长嗟。", 
    "rhythmic": "望江南・忆江南"
  }, 
  {
    "author": "汪元量", 
    "content": "我向河南来，伊向河西去。\n客里相逢只片时，无计留伊住。\n去住总由伊，莫把眉头聚。\n安得并州快剪刀，割断相思路。", 
    "rhythmic": "卜算子"
  }, 
  {
    "author": "汪元量", 
    "content": "天上人家，醉王母、蟠桃春色。\n被午夜、漏声催箭，晓光侵阙。\n花覆千官鸾阁外，香浮九鼎龙楼侧。\n恨黑风、吹雨湿霓裳，歌声歇。\n人去後，书应绝。\n肠断处，心难说。\n更那堪杜宇，满山啼血。\n事去空流东汴水，愁来不见西湖月。\n有谁知、海上泣蝉娟，菱花缺。", 
    "rhythmic": "满江红"
  }, 
  {
    "author": "汪元量", 
    "content": "一霎浮云，都掩尽、日无光色。\n遥望处、浮图对峙，梵王新阙。\n燕子自飞关北外，杨花闲度楼西侧。\n慨金鞍、玉勒早朝人，经年歇。\n昭君去，空愁绝。\n文姬去，难言说。\n想琵琶哀怨，流泪成血。\n蝴蝶梦中千种恨，杜鹃声里三更月。\n最无情、鸿雁自南飞，音书缺。", 
    "rhythmic": "满江红"
  }, 
  {
    "author": "汪元量", 
    "content": "十年愁眼泪巴巴。\n今日思家。\n明日思家。\n一团燕月照窗纱。\n楼上胡笳。\n塞上胡笳。\n玉人劝我酌流霞。\n急拈琵琶。\n缓拈琵琶。\n一从别後各天涯。\n欲寄梅花。\n莫寄梅花。", 
    "rhythmic": "一翦梅"
  }, 
  {
    "author": "汪元量", 
    "content": "燕子留君君欲去。\n征马频嘶不住。\n握手空相觑。\n泪珠成缕。\n眉峰聚。\n恨入金徽孤凤语。\n愁得文君更苦。\n今夜西窗雨。\n断肠能赋。\n江南句。", 
    "rhythmic": "惜分飞"
  }, 
  {
    "author": "汪元量", 
    "content": "莎草被长洲。\n吴江拍岸流。\n忆故家、西北高楼。\n十载客窗憔悴损，搔短鬓、独悲秋。\n人在塞边头。\n断鸿书寄不。", 
    "rhythmic": "唐多令"
  }, 
  {
    "author": "汪元量", 
    "content": "潋滟湖光绿正肥。\n苏堤十里柳丝垂。\n轻便燕子低低舞，小巧莺儿恰恰啼。\n花似锦，酒成池。\n对花对酒两相宜。\n水边莫话长安事，且请卿卿吃蛤蜊。", 
    "rhythmic": "鹧鸪天"
  }, 
  {
    "author": "汪元量", 
    "content": "记得年时想荼シ。\n蝴蝶满园飞。\n一双宝马，两行箫管，月下扶归。\n而今寂寞人何处，脉脉泪沾衣。\n空房独守，风穿帘子，雨隔窗儿。", 
    "rhythmic": "眼儿媚"
  }, 
  {
    "author": "汪元量", 
    "content": "汉家宫阙动高秋。\n人自伤心水自流。\n今日晴明独上楼。\n恨悠悠。\n白尽梨园子弟头。", 
    "rhythmic": "忆王孙"
  }, 
  {
    "author": "汪元量", 
    "content": "吴王此地有楼台。\n风雨谁知长绿苔。\n半醉闲吟独自来。\n小徘徊。\n惟见江流去不回。", 
    "rhythmic": "忆王孙"
  }, 
  {
    "author": "汪元量", 
    "content": "长安不见使人愁。\n物换星移几度秋。\n一自佳人坠玉楼。\n莫淹留。\n远别秦城万里游。", 
    "rhythmic": "忆王孙"
  }, 
  {
    "author": "汪元量", 
    "content": "阵前金甲受降时。\n园客争偷御果枝。\n白发宫娃不解悲。\n理征衣。\n一片春帆带雨飞。", 
    "rhythmic": "忆王孙"
  }, 
  {
    "author": "汪元量", 
    "content": "鹧鸪飞上越王台。\n烧接黄云惨不开。\n有客新从赵地回。\n转堪哀。\n岩畔古碑空绿苔。", 
    "rhythmic": "忆王孙"
  }, 
  {
    "author": "汪元量", 
    "content": "离宫别苑草萋萋。\n对此如何不泪垂。\n满槛山川漾落晖。\n昔人非。\n惟有年年秋雁飞。", 
    "rhythmic": "忆王孙"
  }, 
  {
    "author": "汪元量", 
    "content": "上阳宫里断肠时。\n春半如秋意转迷。\n独坐纱窗刺绣迟。\n泪沾衣。\n不见人归见燕归。", 
    "rhythmic": "忆王孙"
  }, 
  {
    "author": "汪元量", 
    "content": "华清宫树不胜秋。\n云物凄凉拂曙流。\n七夕何人望斗牛。\n一登楼。\n水远山长步步愁。", 
    "rhythmic": "忆王孙"
  }, 
  {
    "author": "汪元量", 
    "content": "五陵无树起秋风。\n千里黄云与断蓬。\n人物萧条市井空。\n思无穷。\n惟有青山似洛中。", 
    "rhythmic": "忆王孙"
  }, 
  {
    "author": "汪元量", 
    "content": "慈元殿、薰风宝鼎，喷香云飘坠。\n环立翠羽，双歌丽调，舞腰新束，舞缨新缀。\n金莲步、轻摇彩凤儿，翩翻作戏。\n便似月里仙娥谪来，人间天上，一番游戏。\n圣人乐意。\n任乐部、韶声沸。\n众妃欢也，渐调笑微醉。\n竞奉霞觞，深深愿、圣母寿如松桂。", 
    "rhythmic": "凤鸾双舞"
  }, 
  {
    "author": "汪元量", 
    "content": "滟滟平湖，双双画桨，小小船儿。\n袅袅珠歌，翩翩翠舞，续续弹丝。\n山南山北游□，看十里、荷花未归。\n缓引壶觞，个人未醉，要我吟诗。", 
    "rhythmic": "柳梢青"
  }, 
  {
    "author": "汪元量", 
    "content": "馆娃艳骨。\n见数枝雪里，争开时节。\n底事化工，著衣阳和暗偷泄。\n偏把红膏染质，都点缀、枝头如血。\n最好是、院落黄昏，压栏照水清绝。\n风韵自迥别。\n谩记省故家，玉手曾折。\n翠条袅娜，犹学宫妆舞残月。\n肠断江南倦客，歌未了、琼壶敲缺。\n更忍见，吹万点、满庭绛雪。", 
    "rhythmic": "暗香"
  }, 
  {
    "author": "汪元量", 
    "content": "虬枝茜萼。\n使轻盈态度，香透帘幕。\n净洗铅华，浓抹胭脂，风前伴我孤酌。\n诗翁瘦硬□□□，断不被、春风熔铄。\n有陇头、折赠殷勤，又恐暮笳吹落。\n寂寞。\n孤山月夜，玉人万里外，空想前约。\n雁足书沈，马上弦哀，不尽寒阴砂漠。\n昭君滴滴红冰泪，但顾影、未梳掠。\n等恁时、环佩归来，却慰此况萧索。", 
    "rhythmic": "疏影"
  }, 
  {
    "author": "汪元量", 
    "content": "迟日侵阶，和风入户，朱弦欲奏还倦。\n一幅鸾笺，五云飞下，赐予内家琴苑。\n音随指动，犹彷佛、虞薰再见。\n妙处谁能解心，和平自无哀怨。\n猩罗帕封古洗，有龙涎、渗花千片。\n骤睹瑶台清品，眼明如电。", 
    "rhythmic": "天香"
  }, 
  {
    "author": "王学文", 
    "content": "记当年、舞衫零乱，霖铃忍按新阕。\n杜鹃枝上东风晚，点点泪痕凝血。\n芳信歇。\n念初试琵琶，曾识关山月。\n悲弦易绝。\n奈笑罢颦生，曲终愁在，谁解寸肠结。\n浮云事，又作南柯梦彻。\n一簪聊寄华发。\n乾坤桑海无穷事，才历昆明初劫。\n谁共说。\n都付与焦桐，写入梅花叠。\n黄花送客。\n休更问湘魂，独醒何在，沈醉浩歌发。", 
    "rhythmic": "摸鱼儿"
  }, 
  {
    "author": "王清惠", 
    "content": "太液芙蓉，浑不似、旧时颜色。\n曾记得、春风雨露，玉楼金阙。\n名播兰簪妃后里，晕潮莲脸君王侧。\n忽一声、颦鼓揭天来，繁华歇。\n龙虎散，风云灭。\n千古恨，凭谁说。\n对山河百二，泪盈襟血。\n客馆夜惊尘土梦，宫车晓碾关山月。\n问嫦娥、於我肯从容，同圆缺。", 
    "rhythmic": "满江红"
  }, 
  {
    "author": "章丽贞", 
    "content": "吴山秋。\n越山秋。\n吴越两山相对愁。\n长江不尽流。\n风飕飕。\n雨飕飕。\n万里归人空白头。\n南冠泣楚囚。", 
    "rhythmic": "长相思"
  }, 
  {
    "author": "袁正真", 
    "content": "南高峰。\n北高峰。\n南北高峰云淡浓。\n湖山图画中。\n采芙蓉。\n赏芙蓉。\n小小红船西复东。\n相思无路通。", 
    "rhythmic": "长相思"
  }, 
  {
    "author": "金德淑", 
    "content": "春睡起，积雪满燕山。\n万里长城横玉带，六街灯火已阑珊，人立蓟楼间。\n空懊恼，独客此时还。", 
    "rhythmic": "望江南・忆江南"
  }, 
  {
    "author": "连妙淑", 
    "content": "寒料峭，独立望长城。\n木落萧萧天远大，□声羌管遏云行。\n归客若为情。\n樽酒尽，勒马问归程。", 
    "rhythmic": "望江南・忆江南"
  }, 
  {
    "author": "黄静淑", 
    "content": "君去也，晓出蓟门西。\n鲁酒千杯人不醉，臂鹰健卒马如飞。\n回首隔天涯。\n云黯黯，万里雪霏霏。", 
    "rhythmic": "望江南・忆江南"
  }, 
  {
    "author": "陶明淑", 
    "content": "秋夜永，月影上阑干。\n客枕梦回燕塞冷，角声吹彻五更寒。\n无语翠眉攒。\n天渐晚，把酒泪先弹。", 
    "rhythmic": "望江南・忆江南"
  }, 
  {
    "author": "柳华淑", 
    "content": "何处笛，觉妾梦难谐。\n春色恼人眠不得，卷帘移步下香阶。\n呵冻卜金钗。\n人去也，毕竟信音乖。", 
    "rhythmic": "望江南・忆江南"
  }, 
  {
    "author": "杨慧淑", 
    "content": "江北路，一望雪皑皑。\n万里打围鹰隼急，六军刁斗去还来。\n归客别金台。\n江北酒，一饮动千杯。", 
    "rhythmic": "望江南・忆江南"
  }, 
  {
    "author": "华清淑", 
    "content": "燕塞雪，片片大如拳。\n蓟上酒楼喧鼓吹，帝城车马走骈阗。\n羁馆独凄然。\n燕塞月，缺了又还圆。", 
    "rhythmic": "望江南・忆江南"
  }, 
  {
    "author": "梅顺淑", 
    "content": "风渐软，暖气满天涯。\n莫道穷阴春不透，今朝楼上见桃花。\n花外碾香车。\n围步帐，羯鼓杂琵琶。", 
    "rhythmic": "望江南・忆江南"
  }, 
  {
    "author": "吴昭淑", 
    "content": "今夜永，说剑引杯长。\n坐拥地炉生石炭，灯前细雨好烧香。\n呵手理丝簧。\n君且住，烂醉又何妨。", 
    "rhythmic": "望江南・忆江南"
  }, 
  {
    "author": "周容淑", 
    "content": "春去也，白雪尚飘零。\n万里归人骑快马，到家时节藕花馨。\n那更忆长城。\n妾薄命，两鬓渐星星。", 
    "rhythmic": "望江南・忆江南"
  }, 
  {
    "author": "吴淑真", 
    "content": "塞门桂月。\n蔡琰琴心切。\n弹到笳声悲处，千万恨、不能雪。\n愁绝。\n泪还北。", 
    "rhythmic": "霜天晓角"
  }, 
  {
    "author": "张琼英", 
    "content": "太液芙蓉，浑不似、丹青颜色。\n常记得、春风雨露，玉楼金阙。\n名播兰簪妃后里，晕生莲脸君王侧。\n忽一声、颦鼓拍天来，繁华歇。\n龙虎散，风云灭。\n千古恨，凭谁说。\n对山河百二，泪痕沾血。\n客馆夜惊尘土梦，宫车晓转关山月。\n问嫦娥、垂顾肯相容，同圆缺。", 
    "rhythmic": "满江红"
  }, 
  {
    "author": "詹玉", 
    "content": "一规古蟾魄。\n瞥过宣和几春色。\n知那个、柳松花怯。\n曾磋玉团香，涂云抹月。\n龙章凤刻。\n是如何、儿女消得。\n便孤了、翠鸾何限，人更在天北。\n磨灭。\n古今难别。\n幸相从、蓟门仙客。\n萧然林下秋叶。\n对云淡星疏，眉青影白。\n佳人已倾国。", 
    "rhythmic": "霓裳中序第一"
  }, 
  {
    "author": "詹玉", 
    "content": "吟发萧萧。\n正古槎秋入，河汉银涛。\n红云甚家院落，一片笙箫。\n晋时言语，问何人、还肯逍遥。\n知几度、落花啼鸟，乡歌犹在儿曹。\n游帷旧时明月，照满庭空翠，剪剪春梢。\n西山笑人底事，流浪宫袍。", 
    "rhythmic": "汉宫春"
  }, 
  {
    "author": "詹玉", 
    "content": "晚云归，小楼又作阴凉。\n霎儿间，恨桐招雨，西风叶叶商量。\n醒时心、又还南浦，愁边句、多在夕阳。\n菱碗笼青，莲瓶拖艳，旋倾花水咽茶香。\n怨蛩有、许多言语，说动软心肠。\n夜沈沈，几条凉月，界破晴窗。\n共绣帘吹絮未久，却孤剑水云乡。\n自家书、未能成字，邻家笛、且莫吹商。\n好梦偏悭，闲情未了，隔墙又唱秋娘。\n帕绡衣、旧时香折，戏封做书囊。\n鸳鸯字，见时千万，绣一双双。", 
    "rhythmic": "多丽"
  }, 
  {
    "author": "詹玉", 
    "content": "紫薇花露，潇洒作凉云，点商勾羽。\n字字飞仙，下笔一帘风雨。\n江亭月观今如许。\n叹飘零、墨香千古。\n夕阳芳草，落花流水，依然南浦。\n甚两两、凌风驾虎。\n恁天孙标致，月娥眉妩。\n一笑生春，那学世间儿女。\n笔床砚滴曾窥处，有西山、青眼如故。\n素笺寄与，玉箫声彻，凤鸣鸾舞。", 
    "rhythmic": "桂枝香"
  }, 
  {
    "author": "詹玉", 
    "content": "拖阴笼晚暝，商量清苦，阵阵打篷声。\n分明都是泪，不道今宵，篷底有离人。\n松涛摇睡，梦不稳、难湿巫云。\n几点儿、泪痕跳响，休要醒时听。\n销魂。\n灯下无语，□泣梨花，掩重门夜永。\n应是添、伤春滋味，中酒心情。", 
    "rhythmic": "渡江云"
  }, 
  {
    "author": "詹玉", 
    "content": "一篷儿别苦。\n是谁家、花天月地儿女。\n紫曲藏娇，惯锦窠金翠，玉锺吕。\n绮席传宣，笑声里、龙楼三鼓。\n歌扇题诗，舞袖笼香，几曾尘土。\n因甚留春不住。\n怎知道人间，匆匆今古。\n金屋银屏，被西风吹换，蓼汀苹渚。\n如此江山，应悔却、西湖歌舞。", 
    "rhythmic": "三姝媚"
  }, 
  {
    "author": "詹玉", 
    "content": "泊沙河。\n月钩儿挂浪，惊起两鱼梭。\n浅碧依痕，嫩凉生润，山色轻染修蛾。\n钓船在、绿杨阴下，蓦听得、扇底有吴歌。\n一段风情，西湖和靖，赤壁东坡。\n往事水流云去，叹山川良是，富贵人多。\n老树高低，疏星明淡，只有今古销磨。", 
    "rhythmic": "一萼红"
  }, 
  {
    "author": "詹玉", 
    "content": "相逢唤醒金华梦，吴尘暗斑吟发。\n倚担评花，认旗沽酒，历历行歌奇迹。\n吹香弄碧。\n又坡柳风情，逋梅月色。\n画鼓红船，满湖春水断桥客。\n当时何限怪侣，甚花天月地，人被云隔。\n却载苍烟，更招白鹭，一醉修江又别。\n今回记得。\n再折柳穿鱼，赏花催雪。\n如此湖山，忍教人更说。", 
    "rhythmic": "齐天乐"
  }, 
  {
    "author": "詹玉", 
    "content": "斜河一道界相思。\n好秋都上眉。\n鸾笺象管写心啼。\n搦愁题做诗。\n添别恨，卜欢期。\n灯花红几时。\n看看月上小窗儿。\n夜香今夜迟。", 
    "rhythmic": "阮郎归"
  }, 
  {
    "author": "詹玉", 
    "content": "从黄石容履，一编书，曾佐汉王关。\n甚殷勤佳约，茹芝人共，引鹤差鸾。\n借手便成羽翼，方略正如闲。\n说道赤松去，还在人间。\n紫绶青春如许，是南辰尊宿，北斗天官。\n问沙堤早晚，喜色满长安。", 
    "rhythmic": "八声甘州"
  }, 
  {
    "author": "詹玉", 
    "content": "沈云别浦。\n又何苦扁舟，青衫尘土。\n客里相逢，洒洒舌端飞雨。\n只今便把如伊吕。\n是当年、渔翁樵父。\n少知音者，苍烟吾社，白鸥吾侣。\n是如此英雄辛苦。\n知从前、几个适齐去鲁。\n一剑西风，大海鱼龙掀舞。\n自来多被清谈误。\n把刘琨、埋没千古。\n扣舷一笑，夕阳西下，大江东去。", 
    "rhythmic": "桂枝香"
  }, 
  {
    "author": "詹玉", 
    "content": "淡淡青山两点春。\n娇羞一点口儿樱。\n一梭儿玉一啤０着合阒屑髯樱衩坊ㄏ掠稣丫２辉娓鲆蚕辍", 
    "rhythmic": "浣溪沙"
  }, 
  {
    "author": "詹玉", 
    "content": "红雨争妍，芳尘生润，将春都揉成泥。\n分明蕙风薇露，持搦花枝。\n款款汗酥薰透，娇羞无奈湿云痴。\n偏厮称，霓裳霞佩，玉骨冰肌。\n梅不似，兰不似，风流处，那更著意闻时。\n蓦地生绡扇底，嫩凉浮动好风微。", 
    "rhythmic": "庆清朝慢・庆清朝"
  }, 
  {
    "author": "王沂孙", 
    "content": "孤峤蟠烟，层涛蜕月，骊宫夜采铅水。\n讯远槎风，梦深薇露，化作断魂心字。\n红瓷候火，还乍识、冰环玉指。\n一缕萦帘翠影，依稀海天云气。\n几回娇半醉。\n翦春灯、夜寒花碎。\n更好故溪飞雪，小窗深闭。", 
    "rhythmic": "天香"
  }, 
  {
    "author": "王沂孙", 
    "content": "古婵娟，苍鬟素靥，盈盈瞰流水。\n断魂十里。\n叹绀缕飘零，难系离思。\n故山岁晚谁堪寄。\n琅聊自倚。\n谩记我、绿蓑冲雪，孤舟寒浪里。\n三花两蕊破蒙茸，依依似有恨，明珠轻委。\n云卧稳，蓝衣正、护春憔悴。", 
    "rhythmic": "花犯"
  }, 
  {
    "author": "王沂孙", 
    "content": "绀葩乍坼。\n笑烂漫娇红，不是春色。\n换了素妆，重把青螺轻拂。\n旧歌共渡烟江，却占玉奴标格。\n风霜峭、瑶台种时，付与仙骨。\n闲门昼掩凄侧。\n似淡月梨花，重化清魄。\n尚带睡痕香凝，怎忍攀摘。", 
    "rhythmic": "露华"
  }, 
  {
    "author": "王沂孙", 
    "content": "晚寒伫立，记铅轻黛浅，初认冰魂。\n绀罗衬玉，犹凝茸唾香痕。\n净洗妒春颜色，胜小红、临水湔裙。\n烟渡远，应怜旧曲，换叶移根。\n山中去年人到，怪月悄风轻，闲掩重门。\n琼肌瘦损，那堪燕子黄昏。", 
    "rhythmic": "露华"
  }, 
  {
    "author": "王沂孙", 
    "content": "柳下碧粼粼，认麴尘乍生，色嫩如染。\n清溜满银塘，东风细、参差纹初遍。\n别君南浦，翠眉曾照波痕浅。\n再来涨绿迷旧处，添却残红几片。\n葡萄过雨新痕，正拍拍轻鸥，翩翩小燕。\n帘影蘸楼阴，芳流去，应有泪珠千点。\n沧浪一舸，断魂重唱苹花怨。\n采香幽径鸳鸯睡，谁道湔裙人远。", 
    "rhythmic": "南浦"
  }, 
  {
    "author": "王沂孙", 
    "content": "柳外碧连天，漾翠纹渐平，低蘸云影。\n应是雪初消，巴山路、蛾眉乍窥清镜。\n绿痕无际，几番漂荡江南恨。\n弄波素袜知甚处，空把落红流尽。\n何时橘里莼乡，泛一舸翩翩，东风归兴。\n孤梦绕沧浪，苹花岸、漠漠雨昏烟暝。\n连筒接缕，故溪深掩柴门静。\n只愁双燕衔芳去，拂破蓝光千顷。", 
    "rhythmic": "南浦"
  }, 
  {
    "author": "王沂孙", 
    "content": "风声从臾，云意商量，连朝滕六迟疑。\n茸帽貂裘，兔园准拟吟诗。\n红炉旋添兽炭，办金船、羔酒熔脂。\n问翦水，恁工夫犹未，还待何时。\n休被梅花争白，好夸奇斗巧，早遍琼枝。\n彩索金铃，佳人等塑狮儿。\n怕寒绣帏慵起，梦梨云、说与春知。\n莫误了，约王猷、船过剡溪。", 
    "rhythmic": "声声慢"
  }, 
  {
    "author": "王沂孙", 
    "content": "霜楮刳皮，冰花擘茧，满腔絮湿湘帘。\n抱瓮工夫，何须待吐吴蚕。\n水香玉色难裁翦，更绣针、茸线休拈。\n伴梅花，暗卷春风，斗帐孤眠。\n篝熏鹊锦熊毡。\n任粉融脂，犹怯痴寒。\n我睡方浓，笑他欠此清缘。", 
    "rhythmic": "高阳台"
  }, 
  {
    "author": "王沂孙", 
    "content": "琼妃卧月。\n任素裳瘦损，罗带重结。\n石径春寒，碧藓参差，相思曾步芳。\n离魂分破东风恨，又梦入、水孤云阔。\n算如今、也厌娉婷，带了一痕残雪。\n犹记冰奁半掩，冷枝画未就，归棹轻折。\n几度黄昏，忽到窗前，重想故人初别。\n苍虬欲卷涟漪去，慢蜕却、连环香骨。\n早又是，翠荫蒙茸，一似一枝清绝。", 
    "rhythmic": "疏影"
  }, 
  {
    "author": "王沂孙", 
    "content": "阴积龙荒，寒度雁门，西北高楼独倚。\n怅短景无多，乱山如此。\n欲唤飞琼起舞，怕搅碎、纷纷银河水。\n冻云一片，藏花护玉，未教轻坠。\n清致。\n悄无似。\n有照水一枝，已搀春意。\n误几度凭栏，莫愁凝睇。", 
    "rhythmic": "无闷"
  }, 
  {
    "author": "王沂孙", 
    "content": "渐新痕悬柳，澹彩穿花，依约破初暝。\n便有团圆意，深深拜，相逢谁在香径。\n画眉未稳，料素娥、犹带离恨。\n最堪爱、一曲银钩小，宝帘挂秋冷。\n千古盈亏休问。\n叹慢磨玉斧，难补金镜。\n太液池犹在，凄凉处、何人重赋清景。\n故山夜永。", 
    "rhythmic": "眉妩"
  }, 
  {
    "author": "王沂孙", 
    "content": "晓寒慵揭珠帘，牡丹院落花开未。\n玉栏干畔，柳丝一把，和风半倚。\n国色微酣，天香乍染，扶春不起。\n自真妃舞罢，谪仙赋後，繁华梦、如流水。\n池馆家家芳事。\n记当时、买栽无地。\n争如一朵，幽人独对，水边竹际。\n把酒花前，剩拚醉了，醒来还醉。\n怕洛中、春色匆匆，又入杜鹃声里。", 
    "rhythmic": "水龙吟"
  }, 
  {
    "author": "王沂孙", 
    "content": "世间无此娉婷，玉环未破东风睡。\n将开半敛，似红还白，馀花怎比。\n偏占年华，禁烟才过，夹衣初试。\n叹黄州一梦，燕宫绝笔，无人解、看花意。\n犹记华阴同醉。\n小阑干、月高人起。\n千枝媚色，一庭芳景，清寒似水。\n银烛延娇，绿房留艳，夜深花底。\n怕明朝、小雨，便化作燕支泪。", 
    "rhythmic": "水龙吟"
  }, 
  {
    "author": "王沂孙", 
    "content": "晓霜初著青林，望中故国凄凉早。\n萧萧渐积，纷纷犹坠，门荒径悄。\n渭水风生，洞庭波起，几番秋杪。\n想重崖半没，千峰尽出，山中路、无人到。\n前度题红杳杳。\n溯宫沟、暗流空绕。\n啼未歇，飞鸿欲过，此时怀抱。\n乱影翻窗，碎声敲砌，愁人多少。\n望吾庐甚处，只应今夜，满庭谁扫。", 
    "rhythmic": "水龙吟"
  }, 
  {
    "author": "王沂孙", 
    "content": "淡妆不扫蛾眉，为谁伫立羞明镜。\n真妃解语，西施净洗，娉婷顾影。\n薄露初匀，纤尘不染，移根玉井。\n想飘然一叶，飕飕短发，中流卧、浮烟艇。\n可惜瑶台路迥。\n抱凄凉、月中难认。\n相逢还是，冰壶浴罢，牙床酒醒。\n步袜空留，舞裳微褪，粉残香冷。\n望海山依约，时时梦想，素波千顷。", 
    "rhythmic": "水龙吟"
  }, 
  {
    "author": "王沂孙", 
    "content": "翠云遥拥环妃，夜深按彻霓裳舞。\n铅华净洗，涓涓出浴，盈盈解语。\n太液荒寒，海山依约，断魂何许。\n甚人间、别有冰肌雪艳，娇无奈、频相顾。\n三十六陂烟雨。\n旧凄凉、向谁堪诉。\n如今谩说，仙姿自洁，芳心更苦。\n罗袜初停，玉还解，早凌波去。\n试乘风一叶，重来月底，与修花谱。", 
    "rhythmic": "水龙吟"
  }, 
  {
    "author": "王沂孙", 
    "content": "屋角疏星，庭阴暗水，犹记藏鸦新树。\n试折梨花，行人小阑深处。\n听粉片、簌簌飘阶，有人在、夜窗无语。\n料如今，门掩孤灯，画屏尘满断肠句。\n佳期浑似如水，还见梧桐几叶，轻敲朱户。\n一片秋声，应作两边愁绪。\n江路远、归雁无凭，写绣笺、倩谁将去。\n谩无聊，犹掩芳樽，醉听深夜雨。", 
    "rhythmic": "绮罗香"
  }, 
  {
    "author": "王沂孙", 
    "content": "玉杵馀丹，金刀剩彩，重染吴江孤树。\n几点朱铅，几度怨啼秋暮。\n惊旧梦、绿鬓轻凋，诉新恨、绛唇微注。\n最堪怜，同拂新霜，绣蓉一镜晚妆妒。\n千林摇落渐少，何事西风老色，争妍如许。\n二月残花，空误小车山路。\n重认取，流水荒沟，怕犹有、寄情芳语。\n但凄凉、秋苑斜阳，冷枝留醉舞。", 
    "rhythmic": "绮罗香"
  }, 
  {
    "author": "王沂孙", 
    "content": "夜滴研朱，晨妆试酒，寒树偷分春艳。\n赋冷吴江，一片试霜犹浅。\n惊汉殿、绛点初凝，认隋苑、彩枝重翦。\n问仙丹，炼熟何迟，少年色换已秋晚。\n疏枝频撼暮雨，消得西风几度，舞衣吹断。\n绿水荒沟，终是赋情人远。\n空一似、零落桃花，又等闲、误他刘阮。\n且留取，闲写幽情，石阑三四片。", 
    "rhythmic": "绮罗香"
  }, 
  {
    "author": "王沂孙", 
    "content": "碧痕初化池塘草，荧荧野光相趁。\n扇薄星流，盘明露滴，零落秋原飞磷。\n练裳暗近。\n记穿柳生凉，度荷分暝。\n误我残编，翠囊空叹梦无准。\n楼阴时过数点，倚阑人未睡，曾赋幽恨。\n汉苑飘苔，秦陵坠叶，千古凄凉不尽。\n何人为省。\n但隔水馀晖，傍林残影。\n已觉萧疏，更堪秋夜永。", 
    "rhythmic": "齐天乐"
  }, 
  {
    "author": "王沂孙", 
    "content": "绿槐千树西窗悄，厌厌昼眠惊起。\n饮露身轻，吟风翅薄，半翦冰笺谁寄。\n凄凉倦耳。\n漫重拂琴丝，怕寻冠珥。\n短梦深宫，向人犹自诉憔悴。\n残虹收尽过雨，晚来频断续，都是秋意。\n病叶难留，纤柯易老，空忆斜阳身世。\n窗明月碎。\n甚已绝馀音，尚遗枯蜕。\n鬓影参差，断魂青镜里。", 
    "rhythmic": "齐天乐"
  }, 
  {
    "author": "王沂孙", 
    "content": "一襟馀恨宫魂断，年年翠阴庭树。\n乍咽凉柯，还移暗叶，重把离愁深诉。\n西窗过雨。\n怪瑶佩流空，玉筝调柱。\n镜暗妆残，为谁娇鬓尚如许。\n铜仙铅泪似洗，叹携盘去远，难贮零露。\n病翼惊秋，枯形阅世，消得斜阳几度。\n馀音更苦。\n甚独抱清高，顿成凄楚。\n谩想薰风，柳丝千万缕。", 
    "rhythmic": "齐天乐"
  }, 
  {
    "author": "王沂孙", 
    "content": "冷烟残水山阴道，家家拥门黄叶。\n故里鱼肥，初寒雁落，孤艇将归时节。\n江南恨切。\n问还与何人，共歌新阙。\n换尽秋芳，想渠西子更愁绝。\n当时无限旧事，叹繁华似梦，如今休说。\n短褐临流，幽怀倚石，山色重逢都别。\n江云冻结。\n算只有梅花，尚堪攀折。\n寄取相思，一枝和夜雪。", 
    "rhythmic": "齐天乐"
  }, 
  {
    "author": "王沂孙", 
    "content": "十洲三岛曾行处，离情几番凄惋。\n坠叶重题，枯条旧折，萧飒那逢秋半。\n登临顿懒。\n更葵难留，苎衣将换。\n试语孤怀，岂无人与共幽怨。\n迟迟终是也别，算何如趁取，凉生江满。\n挂月催程，收风借泊，休忆征帆已远。\n山阴路畔。\n纵鸣壁犹蛩，过楼初雁。\n政恐黄花，笑人归较晚。", 
    "rhythmic": "齐天乐"
  }, 
  {
    "author": "王沂孙", 
    "content": "思飘飘。\n拥仙姝独步，明月照苍翘。\n花候犹迟，庭阴不扫，门掩山意萧条。\n抱芳恨、佳人分薄，似未许、芳魄化春娇。\n雨涩风悭，雾轻波细，湘梦迢迢。\n谁伴碧樽雕俎，笑琼肌皎皎，绿鬓萧萧。\n青凤啼空，玉龙舞夜，遥睇河汉光摇。", 
    "rhythmic": "一萼红"
  }, 
  {
    "author": "王沂孙", 
    "content": "玉婵娟。\n甚春馀雪尽，犹未跨青鸾。\n疏萼无香，柔条独秀，应恨流落人间。\n记曾照、黄昏淡月，渐瘦影、移上小阑干。\n一点清魂，半枝空色，芳意班班。\n重省嫩寒清晓，过断桥流水，问信孤山。\n冰粟微销，尘衣不浣，相见还误轻攀。", 
    "rhythmic": "一萼红"
  }, 
  {
    "author": "王沂孙", 
    "content": "占芳菲。\n趁东风妩媚，重拂淡燕支。\n青凤衔丹，琼奴试酒，惊换玉质冰姿。\n甚春色、江南太早，有人怪、和雪杏花飞。\n藓佩萧疏，茜裙零乱，山意霏霏。\n空惹别愁无数，照珊瑚海影，冷月枯枝。\n吴艳离魂，蜀妖泪，孤负多少心期。", 
    "rhythmic": "一萼红"
  }, 
  {
    "author": "王沂孙", 
    "content": "翦丹云。\n怕江皋路冷，千叠护清芬。\n弹泪绡单，凝妆枕重，惊认消瘦冰魂。\n为谁趁、东风换色，任绛雪、飞满绿罗裙。\n吴苑双身，蜀城高髻，忽到柴门。\n欲寄故人千里，恨燕支太薄，寂寞春痕。\n玉管难留，金樽易泣，几度残醉纷纷。", 
    "rhythmic": "一萼红"
  }, 
  {
    "author": "王沂孙", 
    "content": "小庭深。\n有苍苔老树，风物似山林。\n侵户清寒，捎池急雨，时听飞过啼禽。\n扫荒径、残梅似雪，甚过了、人日更多阴。\n压酒人家，试灯天气，相次登临。\n犹记旧游亭馆，正垂杨引缕，嫩草抽簪。\n罗带同心，泥金半臂，花畔低唱轻斟。", 
    "rhythmic": "一萼红"
  }, 
  {
    "author": "王沂孙", 
    "content": "万珠悬碧。\n想炎荒树密，□□□□。\n恨绛娣、先整吴帆，政鬟翠逞娇，故林难别。\n岁晚相逢，荐青子、独夸冰颊。\n点红盐乱落，最是夜寒，酒醒时节。\n霜槎猬芒冻裂。\n把孤花细嚼，时咽芳冽。\n断味惜、回涩馀甘，似重省家山，旧游风月。", 
    "rhythmic": "解连环"
  }, 
  {
    "author": "王沂孙", 
    "content": "蓝缸花半绽。\n正西窗凄凄，断萤新雁。\n别久逢稀，谩相看华发，共成销黯。\n总是飘零，更休赋、梨花秋苑。\n何况如今，离思难禁，俊才都减。\n今日山高江浅。\n又月落帆空，酒醒人远。\n彩袖乌纱，解愁人、惟有断歌幽婉。", 
    "rhythmic": "三姝媚"
  }, 
  {
    "author": "王沂孙", 
    "content": "红缨悬翠葆。\n渐金铃枝深，瑶阶花少。\n万颗燕支，赠旧情、争奈弄珠人老。\n扇底清歌，还记得、樊姬娇小。\n几度相思，红豆都销，碧丝空袅。\n芳意荼シ开早。\n正夜色瑛盘，素蟾低照。\n荐笋同时，叹故园春事，已无多了。", 
    "rhythmic": "三姝媚"
  }, 
  {
    "author": "王沂孙", 
    "content": "玉局歌残，金陵句绝，年年负却薰风。\n西邻窈窕，独怜入户飞红。\n前度绿阴载酒，枝头色比舞裙同。\n何须拟，蜡珠作蒂，缃彩成丛。\n谁在旧家殿阁，自太真仙去，扫地春空。\n朱幡护取，如今应误花工。", 
    "rhythmic": "庆清朝"
  }, 
  {
    "author": "王沂孙", 
    "content": "明玉擎金，纤罗飘带，为君起舞回雪。\n柔影参差，幽芳零乱，翠围腰瘦一捻。\n岁华相误，记前度、湘皋怨别。\n哀弦重听，都是凄凉，未须弹彻。\n国香到此谁怜，烟冷沙昏，顿成愁绝。\n花恼难禁，酒销欲尽，门外冰澌初结。", 
    "rhythmic": "庆宫春・高阳台"
  }, 
  {
    "author": "王沂孙", 
    "content": "残萼梅酸，新沟水绿，初晴节序暄妍。\n独立雕栏，谁怜枉度华年。\n朝朝准拟清明近，料燕翎、须寄银笺。\n又争知、一字相思，不到呤边。\n双蛾不拂青鸾冷，任花阴寂寂，掩户闲眠。\n屡卜佳期，无凭却恨金钱。", 
    "rhythmic": "高阳台"
  }, 
  {
    "author": "王沂孙", 
    "content": "驼褐轻装，狨鞯小队，冰河夜渡流澌。\n朔雪平沙，飞花乱拂蛾眉。\n琵琶已是凄凉调，更赋情、不比当时。\n想如今，人在龙庭，初劝金卮。\n一枝芳信应难寄，向山边水际，独抱相思。\n江雁孤回，天涯人自归迟。", 
    "rhythmic": "高阳台"
  }, 
  {
    "author": "王沂孙", 
    "content": "残雪庭阴，轻寒帘影，霏霏玉管春葭。\n小帖金泥，不知春在谁家。\n相思一夜窗前梦，奈个人、水隔天遮。\n但凄然，满树幽香，满地横斜。\n江南自是离愁苦，况游骢古道，归雁平沙。\n怎得银笺，殷勤与说年华。", 
    "rhythmic": "高阳台"
  }, 
  {
    "author": "王沂孙", 
    "content": "商飚乍发，渐淅淅初闻，萧萧还住。\n顿惊倦旅。\n背青灯吊影，起吟愁赋。\n断续无凭，试立荒庭听取。\n在何许。\n但落叶满阶，惟有高树。\n迢递归梦阻。\n正老耳难禁，病怀凄楚。\n故山院宇。\n想边鸿孤唳，砌蛩私语。\n数点相和，更著芭蕉细雨。", 
    "rhythmic": "扫花游・扫地游"
  }, 
  {
    "author": "王沂孙", 
    "content": "小庭荫碧，遇骤雨疏风，剩红如扫。\n翠交径小。\n问攀条弄蕊，有谁重到。\n谩说青青，比似花时更好。\n怎知道。\n□一别汉南，遗恨多少。\n清昼人悄悄。\n任密护帘寒，暗迷窗晓。\n旧盟误了。\n又新枝嫩子，总随春老。\n渐隔相思，极目长亭路杳。", 
    "rhythmic": "扫花游・扫地游"
  }, 
  {
    "author": "王沂孙", 
    "content": "卷帘翠湿，过几阵残寒，几番风雨。\n问春住否。\n但匆匆暗里，换将花去。\n乱碧迷人，总是江南旧树。\n谩凝伫。\n念昔日采香，今更何许。\n芳径携酒处。\n又荫得青青，嫩苔无数。\n故林晚步。\n想参差渐满，野塘山路。\n倦枕闲床，正好微曛院宇。", 
    "rhythmic": "扫花游・扫地游"
  }, 
  {
    "author": "王沂孙", 
    "content": "满庭嫩碧，渐密叶迷窗，乱枝交路。\n断红甚处。\n但匆匆换得，翠痕无数。\n暗影沈沈，静锁清和院宇。\n试凝伫。\n怕一点旧香，犹在幽树。\n浓阴知几许。\n且拂簟清眠，引筇闲步。\n杜郎老去。\n算寻芳较晚，倦怀难赋。\n纵胜花时，到了愁风怨雨。", 
    "rhythmic": "扫花游・扫地游"
  }, 
  {
    "author": "王沂孙", 
    "content": "趁酒梨花，催诗柳絮，一窗春怨。\n疏疏过雨，洗尽满阶芳片。\n数东风、二十四番，几番误了西园宴。\n认小帘朱户，不如飞去，旧窠双燕。\n曾见。\n双蛾浅。\n自别後，多应黛痕不展。\n扑蝶花阴，怕看题诗团扇。", 
    "rhythmic": "锁窗寒・琐寒窗"
  }, 
  {
    "author": "王沂孙", 
    "content": "料峭东风，廉纤细雨，落梅飞尽。\n单衣恻恻，再整金猊香烬。\n误千红、试妆较迟，故园不似清明近。\n但满庭柳色，柔丝羞舞，淡黄犹凝。\n芳景。\n还重省。\n向薄晓窥帘，嫩阴枕。\n桐花渐老，已做一番风信。", 
    "rhythmic": "锁窗寒・琐寒窗"
  }, 
  {
    "author": "王沂孙", 
    "content": "出谷莺迟，踏沙雁少，阴庭宇。\n东风似水，尚掩沈香双户。\n凭莓阶、雪痕乍铺，那回已趁飞梅去。\n奈柳边占得，一庭新暝，又还留住。\n前度。\n西园路。\n记半袖争持，斗娇眉妩。\n琼肌暗怯，醉立千红深处。", 
    "rhythmic": "锁窗寒・琐寒窗"
  }, 
  {
    "author": "王沂孙", 
    "content": "疏帘蝶粉，幽径燕泥，花间小雨初足。\n又是禁城寒食，轻舟泛晴渌。\n寻芳地，来去熟。\n尚彷佛、大堤南北。\n望杨柳、一片阴阴，摇曳新绿。\n重访艳歌人，听取春声，犹是杜郎曲。\n荡漾去年春色，深深杏花屋。\n东风曾共宿。", 
    "rhythmic": "应天长"
  }, 
  {
    "author": "王沂孙", 
    "content": "扫芳林。\n几番风雨，匆匆老尽春禽。\n渐薄润侵衣不断，嫩凉随扇初生。\n晚窗自吟。\n沈沈。\n幽径芳寻。\n暗霭苔香帘净，萧疏竹影庭深。\n谩淡却蛾眉，晨妆慵扫，宝钗虫散，绣屏鸾破，当时暗水和云泛酒，空山留月听琴。", 
    "rhythmic": "八六子"
  }, 
  {
    "author": "王沂孙", 
    "content": "洗芳林、夜来风雨。\n匆匆还送春去。\n方才送得春归了，那又送君南浦。\n君听取。\n怕此际、春归也过吴中路。\n君行到处。\n便快折湖边，千条翠柳，为我系春住。\n春还住。\n休索吟春伴侣。\n残花今已尘土。\n姑苏台下烟波远，西子近来何许。\n能唤否。\n又恐怕、残春到了无凭据。\n烦君妙语。\n更为我将春，连花带柳，写入翠笺句。", 
    "rhythmic": "摸鱼儿"
  }, 
  {
    "author": "王沂孙", 
    "content": "玉帘寒、翠痕微断，浮空清影零碎。\n碧芽也抱春洲怨，双卷小缄芳字。\n还又似。\n系罗带相思，几点青钿缀。\n吴中旧事。\n怅酪乳争奇，鲈鱼谩好，谁与共秋醉。\n江湖兴，昨夜西风又起。\n年年轻误归计。\n如今不怕归无准，却怕故人千里。\n何况是。\n正落日垂虹，怎赋登临意。\n沧浪梦里。\n纵一舸重游，孤怀暗老，馀恨渺烟水。", 
    "rhythmic": "摸鱼儿"
  }, 
  {
    "author": "王沂孙", 
    "content": "啼门静，落叶阶深，秋声又入吾庐。\n一枕新凉，西窗晚两疏疏。\n旧香旧色换却，但满川、残柳荒蒲。\n茂陵远，任岁华苒苒，老尽相如。\n昨夜西风初起，想莼边呼棹，桔後思书。\n短景凄然，残歌共叩铜壶。\n当时送行共约，雁归时、人赋归欤。\n雁归也，问人归、如雁也无。", 
    "rhythmic": "声声慢"
  }, 
  {
    "author": "王沂孙", 
    "content": "高寒户牖，虚白尊，千山尽入孤光。\n玉影如空，天葩暗落清香。\n平生此兴不浅，记当年、独据胡床。\n怎知道，是岁华换却，处处堪伤。\n已是南楼曲断，纵疏花淡月，也只凄凉。\n冷雨斜风，何况独掩西窗。\n天涯故人总老，谩相思、永夜相望。\n断梦远，趁秋声、一片渡江。", 
    "rhythmic": "声声慢"
  }, 
  {
    "author": "王沂孙", 
    "content": "迎门高髻，倚扇清吭，娉婷未数西州。\n浅拂朱铅，春风二月梢头。\n相逢靓妆俊语，有旧家、京洛风流。\n断肠句，试重拈彩笔，与赋闲愁。\n犹记凌波欲去，问明罗袜，却为谁留。\n枉梦相思，几回南浦行舟。\n莫辞玉樽起舞，怕重来、燕子空楼。\n谩惆怅，抱琵琶、闲过此秋。", 
    "rhythmic": "声声慢"
  }, 
  {
    "author": "王沂孙", 
    "content": "雨叶吟蝉，露草流萤，岁华将晚。\n对静夜无眠，稀星散、时度绛河清浅。\n甚处画角凄凉，引轻寒催燕。\n西楼外，斜月未沈，风急雁行吹断。\n此际怎消遣。\n要相见、除非待梦见。\n盈盈洞房泪眼，看人似、冷落过秋纨扇。", 
    "rhythmic": "金盏子"
  }, 
  {
    "author": "王沂孙", 
    "content": "日衔山，山带雪。\n笛弄晚风残月。\n湘梦断，楚魂迷。\n金河秋雁飞。\n别离心，思忆泪。\n锦带已伤憔悴。\n蛩韵急，杵声寒。\n征衣不用宽。", 
    "rhythmic": "更漏子"
  }, 
  {
    "author": "王沂孙", 
    "content": "桂嫩传香，榆高送影，轻罗小扇凉生。\n正鸳机梭静，凤渚桥成。\n穿线人来月底，曝衣花入风庭。\n看星残靥碎，露滴珠融，笑掩云扃。\n彩盘凝望仙子，但三星隐隐，一水盈盈。\n暗想恁肩私语，鬓乱钗横。", 
    "rhythmic": "锦堂春・锦堂春慢"
  }, 
  {
    "author": "王沂孙", 
    "content": "醉凝眸。\n是楚天秋晓，湘岸云收。\n草绿兰红，浅浅小汀洲。\n芰荷香里鸳鸯浦，恨菱歌、惊起眠鸥。\n望去帆，一片孤光，棹声伊轧橹声柔。\n愁窥汴堤翠柳，曾舞送当时，锦缆龙舟。\n拥倾国、纤腰皓齿，笑倚迷楼。", 
    "rhythmic": "青房并蒂莲"
  }, 
  {
    "author": "王沂孙", 
    "content": "露掌秋深，花签漏永，那堪此夕新晴。\n正纤尘飞尽，万籁无声。\n金镜开奁弄影，玉壶盛水侵棱。\n纵帘斜树隔，烛暗花残，不碍虚明。\n美人凝恨歌黛，念径年间阻，只恐云生。\n早是宫鞋鸳小，翠鬓蝉轻。", 
    "rhythmic": "锦堂春・锦堂春慢"
  }, 
  {
    "author": "王沂孙", 
    "content": "妾似春蚕抽缕。\n君似筝弦移柱。\n无语结同心，满地落花飞絮。\n归去。\n归去。\n遥指乱云遮处。", 
    "rhythmic": "如梦令"
  }, 
  {
    "author": "王沂孙", 
    "content": "扫西风门径，黄叶凋零，白云萧散。\n柳换枯阴，赋归来何晚。\n爽气霏霏，翠蛾眉妩，聊慰登临眼。\n故国如尘，故人如梦，登高还懒。\n数点寒英，为谁零落，楚魄难招，暮寒堪揽。\n步荒篱，谁念幽芳远。", 
    "rhythmic": "醉蓬莱"
  }, 
  {
    "author": "王沂孙", 
    "content": "层绿峨峨，纤琼皎皎，倒压波痕清浅。\n过眼年华，动人幽意，相逢几番春换。\n记唤酒寻芳处，盈盈褪妆晚。\n已销黯。\n况凄凉、近来离思，应忘却、明月夜深归辇。\n荏苒一枝春，恨东风、人似天远。", 
    "rhythmic": "法曲献仙音"
  }, 
  {
    "author": "王沂孙", 
    "content": "花边短笛。\n初结孤山约。\n雨悄风轻寒漠漠。\n翠镜秦鬟钗别，同折幽芳怨摇落。\n素裳薄。\n重拈旧红萼。", 
    "rhythmic": "淡黄柳"
  }, 
  {
    "author": "王沂孙", 
    "content": "泛孤艇、东皋过遍。\n尚记当日，绿阴门掩。\n屐齿莓阶，酒痕罗袖事何限。\n欲寻前迹，空惆怅、成秋苑。\n自约赏花人，别後总、风流云散。\n水远。\n怎知流水外，却是乱山尤远。\n天涯梦短。\n想忘了、绮疏雕槛。", 
    "rhythmic": "长亭怨・长亭怨慢"
  }, 
  {
    "author": "王沂孙", 
    "content": "褪粉轻盈琼靥，护香重叠冰绡。\n数枝谁带玉痕描。\n夜夜东风不扫。\n溪上横斜影淡，梦中落莫魂销。\n峭寒未肯放春娇。\n素被独眠清晓。", 
    "rhythmic": "西江月"
  }, 
  {
    "author": "王沂孙", 
    "content": "白石飞仙，紫霞凄调。\n断歌人听知音少。\n几番幽梦欲回时，旧家池馆生青草。\n风月交游，山川怀抱。\n凭谁说与春知道。\n空留离恨满江南，相思一夜苹花老。", 
    "rhythmic": "踏莎行"
  }, 
  {
    "author": "王沂孙", 
    "content": "小窗银烛。\n轻鬟半拥钗横玉。\n数声春调清真曲。\n拂拂朱帘，残影乱红扑。\n垂杨学画蛾眉绿。\n年年芳草迷金谷。", 
    "rhythmic": "醉落魄・一斛珠"
  }, 
  {
    "author": "王沂孙", 
    "content": "", 
    "rhythmic": "醉落魄・一斛珠"
  }, 
  {
    "author": "王沂孙", 
    "content": "", 
    "rhythmic": "霜天晓角"
  }, 
  {
    "author": "王沂孙", 
    "content": "恰似断魂江上柳，越春深越瘦。", 
    "rhythmic": "谒金门"
  }, 
  {
    "author": "王沂孙", 
    "content": "", 
    "rhythmic": "失调名"
  }, 
  {
    "author": "黄公绍", 
    "content": "望湖天。\n望湖天。\n绿杨深处鼓。\n好是年年三二月，湖边日日看划船。", 
    "rhythmic": "潇湘神"
  }, 
  {
    "author": "黄公绍", 
    "content": "斗轻桡。\n斗轻桡。\n雪中花卷棹声摇。\n天与玻璃三万顷，尽教看得几吴。", 
    "rhythmic": "潇湘神"
  }, 
  {
    "author": "黄公绍", 
    "content": "看龙舟。\n看龙舟。\n两堤未斗水悠悠。\n一片笙歌催闹晚，忽然鼓棹起中流。", 
    "rhythmic": "潇湘神"
  }, 
  {
    "author": "黄公绍", 
    "content": "贺灵鼍。\n贺灵鼍。\n几年翠舞与珠歌。\n看到日斜犹未足，涌金门外涌金波。", 
    "rhythmic": "潇湘神"
  }, 
  {
    "author": "黄公绍", 
    "content": "马如龙。\n马如龙。\n飞过苏堤健斗风。\n柳下系船青作缆，湖边荐酒碧为筒。", 
    "rhythmic": "潇湘神"
  }, 
  {
    "author": "黄公绍", 
    "content": "绣周张。\n绣周张。\n楼台帘幕絮高扬。\n谁赋珠宫并贝阙，怀王去後去沈湘。", 
    "rhythmic": "潇湘神"
  }, 
  {
    "author": "黄公绍", 
    "content": "棹如飞。\n棹如飞。\n水中万鼓起潜螭。\n最是玉莲堂上好，跃来夺锦看吴儿。", 
    "rhythmic": "潇湘神"
  }, 
  {
    "author": "黄公绍", 
    "content": "建云。\n建云。\n土风到处总相犹。\n朝了霍山朝岳帝，十分打扮是杭州。", 
    "rhythmic": "潇湘神"
  }, 
  {
    "author": "黄公绍", 
    "content": "踏青青。\n踏青青。\n西泠桥畔草连汀。\n扑得龙船儿一对，画阑倚遍看游人。", 
    "rhythmic": "潇湘神"
  }, 
  {
    "author": "黄公绍", 
    "content": "月明中。\n月明中。\n满湖春水望难穷。\n欲学楚歌歌不得，一场离恨两眉峰。", 
    "rhythmic": "潇湘神"
  }, 
  {
    "author": "黄公绍", 
    "content": "客子光阴，又还是、杏花阡陌。\n枕听、一窗夜雨，怎生禁得。\n银蜡痕消珠凤小，翠衾香冷文鸳拆。\n叹人生、时序百年心，萍踪迹。\n声不断，楼头滴。\n行不住，街头屐。\n倩新来双燕，探晴消息。\n可煞东君多著意，柳丝染出西湖色。\n待牡丹、开处十分春，催寒食。", 
    "rhythmic": "满江红"
  }, 
  {
    "author": "黄公绍", 
    "content": "山围宽碧，月十分圆满，十分春暮。\n匹似涌金门外看，添得绿阴佳树。\n野阔星垂，天高云敛，不受红尘污。\n徘徊水影，闲中自有佳处。\n乘兴著我扁舟，山阴夜色，渺渺流光溯。\n望美人兮天一角，我欲凌风飞去。\n世事浮沈，人生圆缺，得似烟波趣。\n兴怀赤壁，大江千古东注。", 
    "rhythmic": "念奴娇"
  }, 
  {
    "author": "黄公绍", 
    "content": "思晴好，去上竹山窠。", 
    "rhythmic": "望江南・忆江南"
  }, 
  {
    "author": "黄公绍", 
    "content": "思晴好，试卜那朝晴。", 
    "rhythmic": "望江南・忆江南"
  }, 
  {
    "author": "黄公绍", 
    "content": "思晴好，小驻岂无因。", 
    "rhythmic": "望江南・忆江南"
  }, 
  {
    "author": "黄公绍", 
    "content": "思晴好，春透海棠枝。", 
    "rhythmic": "望江南・忆江南"
  }, 
  {
    "author": "黄公绍", 
    "content": "思晴好，天运几乘除。", 
    "rhythmic": "望江南・忆江南"
  }, 
  {
    "author": "黄公绍", 
    "content": "思晴好，路滑少人行。", 
    "rhythmic": "望江南・忆江南"
  }, 
  {
    "author": "黄公绍", 
    "content": "思晴好，我欲问花神。", 
    "rhythmic": "望江南・忆江南"
  }, 
  {
    "author": "黄公绍", 
    "content": "思晴好，松路翠光寒。", 
    "rhythmic": "望江南・忆江南"
  }, 
  {
    "author": "黄公绍", 
    "content": "思晴好，日影漏些儿。", 
    "rhythmic": "望江南・忆江南"
  }, 
  {
    "author": "黄公绍", 
    "content": "思晴好，晨起望篱东。", 
    "rhythmic": "望江南・忆江南"
  }, 
  {
    "author": "黄公绍", 
    "content": "翠奁空、红鸾蘸影，嫣然弄妆晚。\n雾鬟低颤。\n飞嫩藕仙裳，清思无限。\n象床试锦新翻样，金屏连绣展。\n最好似、阿环娇困，云酣春帐暖。\n寻思水边赋娟娟，新霜□旧约，西风庭院。\n肠断处，秋江上、彩云轻散。\n凭谁向、一筝过雁。", 
    "rhythmic": "花犯"
  }, 
  {
    "author": "黄公绍", 
    "content": "乱红飞雨。\n怅春心一似，腾腾闷暑。\n密绾柔情，暗传芳意，人在垂杨深宇。\n晓雪一帘幽梦，半点檀心知否。\n春不管，想粉香凝泪，翠颦含趣。\n谁念芳径小，新绿笺笺，问讯今何许。\n玉冷钗头，罗宽带眼，缥缈青鸾难遇。\n望断碧云深处，倚遍画阑将暮。\n空惆怅，更江头桃叶，溜横波渡。", 
    "rhythmic": "喜迁莺"
  }, 
  {
    "author": "黄公绍", 
    "content": "身到瑶池。\n正□永芙蓉，素鸾飞。\n绿云淡笼波面，鸳影差差。\n青冥世界，向龙宫、涌出江妃。\n凝望久，夜凉如水，人间惆怅芳时。\n池上方壶仙伯，是珊珊月佩，绰棹冰肌。\n重来碧环胜处，笑引琼卮。", 
    "rhythmic": "汉宫春"
  }, 
  {
    "author": "黄公绍", 
    "content": "银云卷晴缥缈，卧长龙一带。\n柳丝蘸、几簇柔烟，两市帘栋如画。\n芳草岸、弯环半玉，鳞鳞曲港双流会。\n看碧天连水，翻成箭样风快。\n白露横江，一苇万顷，问灵槎何在。\n空翠湿衣不胜寒，日华金掌沆瀣。\n花平、绿文衬步，琼田涌出神仙界。\n黛眉修，依约雾鬟，在秋波外。\n阁嘘青蜃，楼啄彩虹，飞盖蹴鳌背。\n灯火暮，相轮倒影，偷睇别浦，片片归帆，远自天际。\n舞蛟幽壑，栖鸦古木，有人翦取松江水，忆细鳞巨口鱼堪。\n波涵笠泽，时见静影浮光，霏阴万貌千态。\n蒹葭深处，应有闲鸥，寄语休见怪。\n倩洗却、香红尘面，买个扁舟，身世飘萍，名利微芥。", 
    "rhythmic": "莺啼序"
  }, 
  {
    "author": "黄公绍", 
    "content": "雁带愁来寒事早。\n西风把鬓华吹老。\n猛省中秋，都来几日，先自木樨开了。\n轻阴天弄晓。", 
    "rhythmic": "明月棹孤舟・夜行船"
  }, 
  {
    "author": "黄公绍", 
    "content": "蟾苑萧疏，云岩芳馥。\n仙娥寄种来溪曲。\n晓烟薰上古龙涎，西风展破黄金粟。\n庾岭未梅，陶园休菊。\n天教占取清香独。\n胆瓶枕畔两三枝，梦回疑在瑶台宿。", 
    "rhythmic": "踏莎行"
  }, 
  {
    "author": "黄公绍", 
    "content": "银菟分竹，是君王亲付。\n州在扶舆最清处。\n紫云楼、记取天语丁宁，襦绔手，好好为吾摩拊。\n望公如望月，见说郴江，父老多时问来暮。\n旌旆试初凉，紫马西来，青丝络、秋风满路。\n早桔井丹成入仙班，有乔木前芳，事须公做。", 
    "rhythmic": "洞仙歌"
  }, 
  {
    "author": "黄公绍", 
    "content": "世情冰尽。\n算耐久祗是，陇头芳信。\n惆怅人间，几千年□，留得陆郎馀韵。\n朔云解识花意，遮断疏狂蝶粉。\n岁寒了，狂风传香远，月移影近。\n清润。\n无点，不曰坚乎，如玉真难尽。\n除宋广平，与林和靖，肉眼有谁能认。\n仙丰道骨如许，相对霜髯雪鬓。\n长健也，好年年管领，春光随分。", 
    "rhythmic": "喜迁莺"
  }, 
  {
    "author": "彭履道", 
    "content": "劝客新楼，鸣筝上酒，夜凉人爱秋深。\n何似过、赏心佳处，依约湖阴。\n东望寒光缥缈，烟水阔、短笛销沈。\n阑干近，胜时种柳，清到如今。\n凌波又成误约，自佩环飞去，暗想遗音。\n重省江城倦客，醉拥秋衾。\n谁家一掬红泪，孤雁远、湿逗罗襟。\n石城晓，数声又递寒砧。", 
    "rhythmic": "凤凰台上忆吹箫"
  }, 
  {
    "author": "彭履道", 
    "content": "章台路。\n西出重城几步。\n秦楼晓、花气未明，一霎空洗高树。\n行人半倚户。\n飞去黄鹂自语。\n秋千小，不系柳条，惟有轻阴约飞絮。\n钿车暗相遇。\n早拂拭红巾，初放鹦鹉。\n闻歌犹是淋铃处。\n掩面鸣筝，倚垆呼酒，东风重记旧眉妩。\n报伊共歌舞。\n西去。\n屡回顾。\n渐客舍荒凉，嘶马先驻。\n玉关万里知何许。", 
    "rhythmic": "兰陵王"
  }, 
  {
    "author": "彭履道", 
    "content": "银云缥缈。\n正石梁倒挂，飞下晴昊。\n早挽悬河，高泻鲸宫，洪声百步低小。\n分明仙仗崆峒过，又化作，归帆杳杳。\n倚参差，翠影红霞，远落明湖残照。\n曾共呼龙夭矫。\n几回过月下，先种瑶草。\n九叠屏风，青鸟冥冥，更约谪仙重到。\n昨梦骑黄鹄，飞不去、和天也笑。\n等恁时、秋夜携琴，已落洞天霜晓。", 
    "rhythmic": "疏影"
  }, 
  {
    "author": "韦居安", 
    "content": "绕苕城、水平坡渺，双明遥睇无际。\n就中惟有鱼湾好，占得西关佳致。\n杨柳外、羡泛宅浮家，当日元真子。\n溪山信美。\n叹陈迹犹存，前贤已往，谁会景中意。\n萧闲甚，筑屋三间近水。\n汀洲香泛兰芷。\n清风明月知多少，肯滞软红尘里。\n垂钓饵。\n这春水生时，剩有桃花鳜。\n烦襟净洗。\n待办取轻蓑，来分半席，相对弄清。", 
    "rhythmic": "摸鱼儿"
  }, 
  {
    "author": "柴元彪", 
    "content": "春到云中早。\n恰梅花、雪後□□，锁窗寒悄。\n鼓吹喧天灯市闹，在处鳌山蓬岛。\n正新岁、金鸡唱晓。\n一点魁星光焰里，这水晶、庭院知多少。\n鸣凤舞，洞箫袅。\n太平官府人嘻笑。\n道紫微、魁星聚会，参差联照。\n借地栽花河阳县，桃李芳菲正好。\n暖沁入、东风池沼。", 
    "rhythmic": "唱金缕・贺新郎"
  }, 
  {
    "author": "柴元彪", 
    "content": "秋云元自无心，那曾系得归心住。\n阳关酒尽，灞桥人远，也须别去。\n□□□□，□□□□，□□□□。\n有哀雁声声，愁蛩切切，悄悄地、听人语。\n回首琵琶旧恨，叹西风、□兴如许。\n江左百年，风流云散，不堪重举。\n怎得归来，樵歌互答，自相容与。\n又何须□□，三五蟾光，重阳风雨。", 
    "rhythmic": "水龙吟"
  }, 
  {
    "author": "柴元彪", 
    "content": "浅柳平芜，乱烟疏雨。\n雁声叫彻芦花渚。\n亭前落叶又西风，断送离怀无著处。\n切切归期，盈盈尺素。\n断魂正在西兴渡。\n满船空载暮愁来，潮头一吼推将去。", 
    "rhythmic": "踏莎行"
  }, 
  {
    "author": "柴元彪", 
    "content": "去年走马章台路。\n送酒无人，寂寞黄花雨。\n又是重阳秋欲暮。\n西风此恨谁分付。\n无限归心归不去。\n却梦佳人，约我花间住。\n蓦地觉来无觅处。\n雁声叫断潇湘浦。", 
    "rhythmic": "蝶恋花"
  }, 
  {
    "author": "柴元彪", 
    "content": "晚晴初，斜照里。\n远水连天，天外帆千里。\n百尺高楼谁独倚。\n滴落梧桐，一片相思泪。\n马又嘶，风又起。\n断续寒砧，又送黄昏至。\n明月照人人不睡。\n愁雁声声，更切愁人耳。", 
    "rhythmic": "苏幕遮"
  }, 
  {
    "author": "柴元彪", 
    "content": "阳关可是登高路。\n算到底、不如归去。\n时节近中秋，那更黄花雨。\n酒病恹恹，羁愁缕缕。", 
    "rhythmic": "海棠春"
  }, 
  {
    "author": "柴元彪", 
    "content": "候馆天寒灯半灭。\n对着灯儿泪咽。\n此恨难分说。\n能禁几度黄花别。\n乍转寒更敲未歇。\n蛩语更添凄恻。\n今夜归心切。\n砧声敲碎谁家月。", 
    "rhythmic": "惜分飞"
  }, 
  {
    "author": "柴元彪", 
    "content": "丹碧归来，天荒地老，华发相催。\n见说钱塘，北高峰更崔嵬。\n琼林侍宴簪花处，二十年、满地苍苔。\n倩阿谁，为我起居，坡柳逋梅。\n凄凉往事休重省，且凭阑感慨，抚景衔杯。\n冷暖由天，任他花谢花开。", 
    "rhythmic": "高阳台"
  }, 
  {
    "author": "东冈", 
    "content": "排云拓月，向天上移下，神仙华屋。\n画栋飞檐千万落，黼黼城南乔木。\n出谷莺迁，趋庭燕尔，袍绾登科绿。\n嫦娥分付，广寒今夜花烛。\n遥想高越于门，烂盈百辆，夹道争车毂。\n春满剡溪溪上路，一任瑶华飞六。", 
    "rhythmic": "百字令・念奴娇"
  }, 
  {
    "author": "范文", 
    "content": "清泪如铅。\n叹咸阳送远，露冷铜仙。\n岩花粉堕雪，津柳暗生烟。\n寒食後，暮江边。\n草色更芊芊。\n四十年，留春意绪，不似今年。\n山阴欲棹归船。\n暂停杯雨外，舞剑灯前。\n重逢应未卜，此别转堪怜。\n凭急管，倩繁弦。", 
    "rhythmic": "意难忘"
  }, 
  {
    "author": "叶李", 
    "content": "君来路。\n吾归路。\n来来去去何时住。\n公田关子竟何如，国事当时谁汝误。\n雷州户。\n崖州户。", 
    "rhythmic": "失调名"
  }, 
  {
    "author": "梁栋", 
    "content": "一场春梦，待从头，说与旁人听著。\n罨画溪山红锦障，舞燕歌莺台阁。\n碧海倾春，黄金买夜，犹道看承薄。\n雕香剪玉，今生今世盟约。\n须信欢乐过情，闲嗔冷妒，一阵东风恶。\n韵白娇红消瘦尽，江北江南零落。\n骨朽心存，恩深缘浅，忍把罗衣著。\n蓬莱何处，云涛天际冥漠。", 
    "rhythmic": "念奴娇"
  }, 
  {
    "author": "梁栋", 
    "content": "枕寒流、碧萦衣带，高台平与云倚。\n燕来莺去谁为主，磨灭谪仙吟墨。\n愁思里。\n待说与山灵，还又羞拈起。\n萧韶已矣。\n甚竹实风摧，桐阴雨瘦，景物变新丽。\n江山在，认得刘郎阿寄。\n年来声誉休废。\n英雄不博胭脂井，谁念故人衰悴。\n时有几。\n便凤去台空，莫厌频游此。\n兴亡过耳。\n任北雪迷空，东风换绿，都付梦和醉。", 
    "rhythmic": "摸鱼儿"
  }, 
  {
    "author": "梁栋", 
    "content": "怨东风。\n把韶华付去，李小桃红。\n黄落山空，香销水冷，此际才与君逢。\n敛秋思、愁肠九结，拥翠袖、应费剪裁工。\n晕脸迎霜，幽姿泣露，寂寞谁同。\n休笑梳妆淡薄，看浮花浪蕊，眼底俱空。\n夜帐云闲，寒城月浸，有人吟遍深丛。", 
    "rhythmic": "一萼红"
  }, 
  {
    "author": "莫", 
    "content": "镜寒香歇江城路，今度见春全懒。\n断云过雨，花前歌扇，梅边酒盏。\n离思相欺，万丝萦绕，一襟销黯。\n但年光暗换，人生易感，西归水、南飞雁。\n也拟与愁排遣。\n奈江山、遮拦不断。\n娇讹梦语，湿荧啼袖，迷心醉眼。\n绣毂华茵，锦屏罗荐，何时拘管。\n但良宵空有，亭亭霜月，作相思伴。", 
    "rhythmic": "水龙吟"
  }, 
  {
    "author": "莫", 
    "content": "绿杨芳径莺声小。\n帘幕烘香桃杏晓。\n馀寒犹峭雨疏疏，好梦自惊人悄悄。\n凭君莫问情多少。", 
    "rhythmic": "玉楼春"
  }, 
  {
    "author": "莫", 
    "content": "三两信凉风，七八分圆月。\n愁绪到今年，又与前年别。\n衾单容易寒，独暗相将灭。\n欲识此时情，听取鸣蛩说。", 
    "rhythmic": "生查子"
  }, 
  {
    "author": "莫", 
    "content": "红底过丝明，绿外飞绵小。\n不道东风上海棠，白地春归了。\n月笛曲栏留，露芳池绕。\n争得闲情似旧时，遍索檐花笑。", 
    "rhythmic": "卜算子"
  }, 
  {
    "author": "莫", 
    "content": "听春教、燕颦莺诉。\n朝朝花困风雨。\n六桥忘却清明後，碧尽柳丝千缕。\n蜂蝶侣。\n正闲觅闲花，闲草闲歌舞。\n最怜西子。\n尚薄薄云情，盈盈波泪，点点旧眉妩。\n流红记，空泛秋宫怨句。\n才色何处娇妒。\n落红无风限随风絮。\n诗恨有谁曾遇。\n堪恨处。\n恨二十四番，花信催花去。\n东君暗苦。\n更多嘱多情，多愁杜宇，多诉断肠语。", 
    "rhythmic": "摸鱼儿"
  }, 
  {
    "author": "姚云文", 
    "content": "渺人间、蓬瀛何许，一朝飞入梁苑。\n辋川梯洞层瑰出，带取鬼愁龙怨。\n穷游宴。\n谈笑里，金风吹折桃花扇。\n翠华天远。\n怅莎沼黏萤，锦屏烟合，草露泣苍藓。\n东华梦，好在牙樯雕辇。\n画图历历曾见。\n落红万点孤臣泪，斜日牛羊春晚，摩双眼。\n看尘世，鳌宫又报鲸波浅。\n吟鞘拍断。\n便乞与娲皇，化成精卫，真不尽遗恨。", 
    "rhythmic": "摸鱼儿"
  }, 
  {
    "author": "姚云文", 
    "content": "开岁春迟，早赢得、一白潇潇。\n风窗淅簌，梦惊金帐春娇。\n是处貂裘透暖，任尊前回舞，红倦柔腰。\n今朝。\n亏陶家、茶鼎寂寥。\n料得东皇戏剧，怕蛾儿街柳，先斗元宵。\n宇宙低迷，倩谁分、浅凸深凹。\n休嗟空花无据，便真个、琼雕玉琢，总是虚飘。", 
    "rhythmic": "玲珑玉"
  }, 
  {
    "author": "姚云文", 
    "content": "笑花神较懒，似忘却、趁清明。\n更油幄晴悭，箬庵寒浅，湿重红云。\n东君似怜花透，环碧ㄓ、遮住怕渠惊。\n惆怅犊车人远，绿杨深闭重城。\n香名。\n谁误娉婷。\n曾注谱、上金屏。\n问洛中亭馆、竹西鼓吹，人醉花醒。", 
    "rhythmic": "木兰花慢"
  }, 
  {
    "author": "姚云文", 
    "content": "近重阳、偏多风雨，绝怜此日暄明。\n问秋香浓未，待携客、出西城。\n正自羁怀多感，怕荒台高处，更不胜情。\n向尊前、又忆洒酒插花人。\n只座上、已无老兵。\n凄情。\n浅醉还醒。\n愁不肯、与诗平。\n记长楸走马，雕弓ㄇ柳，前事休评。\n紫萸一枝传赐，梦谁到、汉家陵。", 
    "rhythmic": "紫萸香慢"
  }, 
  {
    "author": "姚云文", 
    "content": "燕窠香湿，误天涯芳信。\n社近阴晴未前定。\n听莺簧宛转，似羽疑宫，歌未断，落落旧愁都醒。\n疏狂追少日，杜曲樊楼，拼把黄金买春恨。\n回首武陵溪，花待郎归，洞云深、未知春尽。\n问杨柳梢头几分青，消不得，朝来雨寒一阵。", 
    "rhythmic": "洞仙歌"
  }, 
  {
    "author": "姚云文", 
    "content": "柳花引过横塘路，萦回曲蹊通圃。\n插槿编篱，挨梅砌石，次第海棠成坞。\n吟筇独拄。\n待寻访斜桥，水边窥户。\n已约青山，云深不碍客来处。\n繁华阅人无数。\n问旧日平原，君还知否。\n啼鸟窗幽，画阴人寂，慵困不如飞絮。\n匆匆燕语。\n似迎得春来，且留春住。\n惜取名花，一枝堪寄与。", 
    "rhythmic": "齐天乐"
  }, 
  {
    "author": "姚云文", 
    "content": "春到海棠花几信。\n堠馆馀寒，欲雨征衣润。\n燕认杏梁栖未稳。\n牡丹忽报清明近。\n恨入青山连晓镜。\n香雪柔酥，应被春消尽。\n绣阁深深人半醒。\n烛花贴在金钗影。", 
    "rhythmic": "蝶恋花"
  }, 
  {
    "author": "姚云文", 
    "content": "昨夜佳人凭酒。\n隔著罗衾厮守。\n听彻五更钟，陡觉霜飞寒逗。\n却又。\n却又。\n陪笑倩人温手。", 
    "rhythmic": "如梦令"
  }, 
  {
    "author": "姚云文", 
    "content": "卷丝丝、雨织半晴天，棹歌发清舷。\n甚苍虬怒耀，灵鼍急吼，雪涌平川。\n楼外榴裙几点，描破绿杨烟。\n把画罗遥指，助啸争先。\n憔悴潘郎曾记，得青龙千舸，采石矶边。\n叹内家帖子，闲却缕金笺。", 
    "rhythmic": "八声甘州"
  }, 
  {
    "author": "赵必", 
    "content": "办一枝藤，蜡一双屐，纵步翠微深处。\n无限芳心，付与蜂媒蝶侣。\n红堆里、杏脸匀妆，翠围外、柳腰娇舞。\n有吟翁、热恼心肠，肯拈出、美成佳句。\n九十光阴箭过，趁取芳晴追逐，春风杖屦。\n消得几番，风和雨、春归去。\n怅莺老、对景多愁，倩燕语、苦难留住。\n秋千影里送斜阳，梨花深院宇。", 
    "rhythmic": "绮罗香"
  }, 
  {
    "author": "赵必", 
    "content": "一时四美，对重阳、那更无风无雨。\n尘世难逢开口笑，不饮黄花有语。\n云谷春生，星岩秋好，引领群仙去。\n满襟霁月，山中一洗尘雾。\n濂翁旧说犹存，渊明独爱菊，风流千古。\n拄杖笑谈卿与我，不减晋人风度。\n破帽风，空尊眠月，也有悠然趣。\n秋容未老，晚香尤有佳处。", 
    "rhythmic": "念奴娇"
  }, 
  {
    "author": "赵必", 
    "content": "画阑直。\n千红万碧。\n无端被，怪雨狂风，柳花禁春色。\n寻芳遍楚国。\n谁识。\n五陵俊客。\n流水远，题叶无情，雁足不来杳笺尺。\n浮生等萍迹。\n才卸却归鞍，坐未温席。\n匆匆还又京华食。\n叹聚少离多，漂零因甚，江南逢梅望寄驿。\n美人兮天北。\n悲恻。\n恨成积。\n怅钗玉尘生，猊金烟寂。\n绿杨芳草情何极。", 
    "rhythmic": "兰陵王"
  }, 
  {
    "author": "赵必", 
    "content": "旧梦忆钱塘。\n笙歌里、几度醉斜阳。\n曾载月一篷，眠杨柳岸，买春深巷，过杏花墙。\n肠恼断，香鬟盘凤髻，樱口啭莺簧。\n钗玉分轻，梦孤宵枕，歌纨蠹久，愁对春觞。\n司空曾见惯，相逢处，还又联步西厢。\n底用十分迷，翠阵红行。", 
    "rhythmic": "风流子"
  }, 
  {
    "author": "赵必", 
    "content": "春光才一半，春未老、谁肯放春归。\n问买春价数，酒边商略，寻春巷陌，鞭影参差。\n春无尽，春莺调巧舌，春燕垒香泥。\n好趁春光，爱花惜柳，莫教春去，柳怨花悲。\n春心犹未足，春帏暖，炉薰香透春衣。\n说与重欢後约，春以为期。", 
    "rhythmic": "风流子"
  }, 
  {
    "author": "赵必", 
    "content": "东南半壁乾坤窄，渺人物、消磨尽。\n官爵网罗，功名钓饵，眼底纷纷蛙井。\n暮更朝令。\n捍格了多少，英雄豪俊。\n身事悠悠，儒冠误矣文章病。\n休休蕉鹿梦省。\n早牛衣无恙，鸥盟未冷。\n相越平吴，终成底用，不似五湖舟稳。\n浩歌狂饮。\n休说我命通，待他心肯。\n浮世南柯，梦邯郸一枕。", 
    "rhythmic": "齐天乐"
  }, 
  {
    "author": "赵必", 
    "content": "沧浪矶外，小舣兰舟，旋沽竹叶。\n雨过溪肥，波心荡漾鸥对唼。\n烟晚乃渔歌，和橹声咿轧。\n要泛五湖，祗恐西施羞怯。\n年少飘零，鬓未霜，底须轻镊。\n江南归雁，寄来鸳笺细阅。", 
    "rhythmic": "华胥引"
  }, 
  {
    "author": "赵必", 
    "content": "魏紫姚黄。\n属吟翁管领，曾醉春觞。\n盟寒钗凤股，灰冷宝猊香。\n前事远，此心凉。\n去也棹沧浪。\n把年时、芳情付与，鸳颈交相。\n灯前吊影成双。\n叹星星丝鬓，老矣潘郎。\n愁偏欺客枕，样不入时妆。\n尘面目，铁心肠。", 
    "rhythmic": "意难忘"
  }, 
  {
    "author": "赵必", 
    "content": "远远渔村鼓。\n斜阳外、宾鸿三两飞度。\n茅檐春小，白云隐几，青山当户。\n骚翁底事飘蓬，浑忘却、耕徒钓侣。\n何时寻、斗酒江鲈，悠悠千古坡赋。\n风流种柳渊明，折腰五斗，身为名苦。\n有秫田贰顷，菊松三迳，不如归去。", 
    "rhythmic": "宴清都"
  }, 
  {
    "author": "赵必", 
    "content": "乳燕双飞，黄莺百啭，深深庭户。\n海棠开遍，零乱一帘红雨。\n绣帘低、卷起春风，香肩倦倚娇无语。\n叹玉堂底事。\n匆匆聚散，又江南旅。\n春暮。\n人何处。\n想歌馆睡浓，日高丈五。\n旧迷未醒，莫负孤眠凤侣。", 
    "rhythmic": "锁窗寒・琐寒窗"
  }, 
  {
    "author": "赵必", 
    "content": "东风吹长嫩葆。\n花坞穿青窈。\n玉管新声，金铃颤响惊青鸟。\n行乐莫草草。\n春光闹。\n鸳浴垂杨沼。\n红娇小。\n梳宫样、髻云钗凤斜倒。\n酒边轻别，一枕相思到晓。\n巫山难梦到。", 
    "rhythmic": "隔浦莲・隔浦莲近拍"
  }, 
  {
    "author": "赵必", 
    "content": "远迎风，回避暑。\n人似荷花，笑隔荷花语。\n无限情云并意雨。\n惊散鸳鸯，兰棹波心举。\n约重游，轻别去。\n断桥风月，梦断飘蓬旅。\n旧日秋娘犹在否。\n雁足不来，声断衡阳浦。", 
    "rhythmic": "苏幕遮"
  }, 
  {
    "author": "赵必", 
    "content": "红纷绿闹东风透，暖得枳花香也。\n雪柳拈金，玉梅铺粉，妆点春光无价。\n鳌蓬如画。\n簇万顷芙蕖，桂华相射。\n艳冶逢迎，香尘满路飘兰麝。\n人生行乐聊尔，况良辰美景，好天晴夜。\n茧帖争先，芋郎卜巧，细说成都旧话。\n传觞立马。\n看翠阵珠围，歌朋舞社。\n酒尽更阑，月在蒲萄架。", 
    "rhythmic": "齐天乐"
  }, 
  {
    "author": "赵必", 
    "content": "月浸芙蕖，冰壶天地波凝碧。\n太平歌舞醉东风，花市人如织。\n桃李一城春色。\n玉梅娇、闹娥无力。\n粉围红阵，灯火楼台，绮罗巷陌。\n乐事还同，遨头引领神仙客。\n高烧银烛照红妆，香雾穿瑶席。\n款款檀牙细拍。\n醉金尊、东方未白。\n传柑相遗，探茧争先，明年何夕。", 
    "rhythmic": "烛影摇红"
  }, 
  {
    "author": "赵必", 
    "content": "看做官来，只似儿时，掷选官图。\n如琼崖儋岸，浑么便去，翰林给舍，喝采曾除。\n都一掷间，许多般样，输了还赢赢了输。\n回头看，这浮云富贵，到底花虚。\n吾生谁毁谁誉。\n任荆棘丛丛满仕途。\n叹塞翁失马，祸也福也，蕉间得鹿，真欤梦欤。\n何怨何尤，自歌自笑，天要吾侪更读书。\n归去也，向竹松深处，结个茅庐。", 
    "rhythmic": "沁园春"
  }, 
  {
    "author": "赵必", 
    "content": "绣口琅腹。\n美人兮、阳春一曲，华貂难续。\n唤醒荷花归棹梦，犹忆红尘迷目。\n只消得、乌飞兔逐。\n往事已随流水去，眇愁予、郁郁哀时俗。\n恨千缕，泪一掬。\n不使清史流芳馥。\n也不须、荣华富贵，尊前频祝。\n但得山中茅屋在，莫遣鹤悲猿哭。\n随意种、荼薇躅。\n莼菜可羹鲈可，听渔舟、晚唱清溪曲。\n醉又醒，唤芳。", 
    "rhythmic": "贺新郎"
  }, 
  {
    "author": "赵必", 
    "content": "赤城中。\n奏鹤笙一曲，玉佩丁东。\n蒲节後七日，宴翠阆琼宫。\n年年王母来称寿，醉蟠桃、几度东风。\n簇花间五马，轻裘短帽，雪鬓吟翁。\n魁宿耀三雍。\n曾归车共载，非虎非熊。\n急流勇退，渊底卧骊龙。", 
    "rhythmic": "夏日燕黉堂"
  }, 
  {
    "author": "赵必", 
    "content": "百岁人能几，七十世间稀。\n何况先生八十，蔗境美如饴。\n好与七松处士，更与梅花君子，永结岁寒知。\n菊节先五日，满酌紫霞卮。\n美成词，山谷字，老坡诗。\n三径田园如昨，久矣赋归辞。\n不是商山四皓，便是香山九老，红颊白须眉。\n九十尚入相，绿竹颂猗猗。", 
    "rhythmic": "水调歌头"
  }, 
  {
    "author": "赵必", 
    "content": "寿酒浮萸菊。\n记年年、重阳嘉节，开尊华屋。\n绿鬓朱颜春不改，彼美人兮如玉。\n有锦绣、珠玑满腹。\n户外红尘飞不到，受人间、倒大清闲福。\n数花甲，才八六。\n十分秋色呈新绿。\n一簇儿、池馆亭台，左梅右竹。\n柳下系船花下饮，不减西园金谷。\n更桔外、安排棋局。\n独立小桥明月夜，唤莺莺、低唱双飞曲。\n有子也，万事足。", 
    "rhythmic": "贺新郎"
  }, 
  {
    "author": "赵必", 
    "content": "低唱芙蓉菊。\n有吟翁、坐拥红娇，宴黄金屋。\n恰则绂鳞三日後，灿灿盘珠玉。\n不待梦、燕怀枫腹。\n自是嫦娥分桂种，伴灵椿、千岁延清福。\n回笑我，龟藏六。\n归欤老圃锄春绿。\n吾菟裘、三径荒苔，一庭瘦竹。\n欲隐贫无山可买，聊尔徜徉盘谷。\n更管甚、云台玉局。\n紧闭柴门传语客，道主人、高枕南窗曲。\n有酒蟹，此生足。", 
    "rhythmic": "贺新郎"
  }, 
  {
    "author": "赵必", 
    "content": "沙上盟鸥鹭。\n笑吟翁、梦今不到，草堂深处。\n金屋重重春睡暖，傍翠偎香步步。\n已自摘、蟠桃三度。\n旧日画眉情性在，更君房、妙绝文章语。\n消受得，乘鸾侣。\n楼中燕燕谁家住。\n又从新、移根换叶，栽花千树。\n第一信风春事觉，莫遣绿羞红污。\n早早做、阑干遮护。\n天上姻缘千里合，喜乘槎、先入银河路。\n人似玉，衣金缕。", 
    "rhythmic": "贺新郎"
  }, 
  {
    "author": "赵必", 
    "content": "如此风涛，又断送、一番蒲节。\n何处寄、黍简彩线，龙馋蛟啮。\n已矣骚魂招不返，兰枯蕙老馀香歇。\n俯仰间、万事总成陈，新愁结。\n梅子雨，荷花月。\n消几度，头如雪。\n叹英雄虚老，凄其一。\n回首百年歌舞地，胥涛点点孤臣血。\n问长江、此恨几时平，茫无说。", 
    "rhythmic": "满江红"
  }, 
  {
    "author": "赵必", 
    "content": "烧灯过也，倩东风、又翦芙蕖千朵。\n翠阵珠围依然是，旧日笙歌社火。\n一曲乘莺，万钱骑鹤，仙子来蓬岛。\n金尊满酌，不妨斜戴花帽。\n人生能几欢娱，趁良辰美景，绿娇红小。\n洞里桃花应笑道，前度刘郎未老。\n眼雨眉云，情香粉态，恨不相逢早。\n明年今夕，犀钱玉果分我。", 
    "rhythmic": "念奴娇"
  }, 
  {
    "author": "赵必", 
    "content": "中年怕别，唱阳关未了，情怀先恶。\n回首西湖十年梦，几夜檐花清酌。\n人世如萍，客愁似海，吟鬓俱非昨。\n风涛如许，只应高卧林壑。\n菊松尽可归欤，叹折腰为米，渊明已错。\n相越平吴，终成底事，一舸五湖差乐。\n细和陶诗，径寻坡隐，时访峰头鹤。\n罗浮咫尺，春风寄我梅萼。", 
    "rhythmic": "念奴娇"
  }, 
  {
    "author": "赵必", 
    "content": "西园饮歇。\n倚阑干、玉箫声彻。\n荷枯菊老秋芳歇。\n两蕊三花、九月南州雪。\n何郎情思逋仙骨。\n观桃墙杏成疏阔。", 
    "rhythmic": "醉落魄・一斛珠"
  }, 
  {
    "author": "赵必", 
    "content": "只为相思怕上楼。\n离莺一操恨悠悠。\n十二翠屏烟篆冷，晓窗秋。\n绣线未拈心已懒，花笺欲寄写还羞。\n懊恨郎边无个信，暮云愁。", 
    "rhythmic": "浣溪沙"
  }, 
  {
    "author": "赵必", 
    "content": "红娇翠溜歌喉急。\n旧弦拨断新腔入。\n往事水东流。\n菱花晓带秋。\n帏香双凤集。\n清泪层绡湿。\n残梦五更头。\n酒醒依旧愁。", 
    "rhythmic": "菩萨蛮"
  }, 
  {
    "author": "赵必", 
    "content": "凤凰台上听吹箫。\n银烛万红摇。\n要觅琼浆玉饮，隔墙便是蓝桥。", 
    "rhythmic": "朝中措"
  }, 
  {
    "author": "赵必", 
    "content": "冰肌玉骨为谁癯。\n只为故人疏。\n憔悴粉销香减，风流不似当初。", 
    "rhythmic": "朝中措"
  }, 
  {
    "author": "赵必", 
    "content": "桔肥梅小蜡橙黄。\n薄薄板桥霜。\n春透谢娘庭院，雅宜倚玉偎香。", 
    "rhythmic": "朝中措"
  }, 
  {
    "author": "赵必", 
    "content": "湖海相逢尽赏音。\n囊中粒剂值千金。\n单传扁鹊卢医术，不用杨高郭玉针。\n三斛火，一壶冰。\n蓝桥捣熟隔云深。\n无方可疗相思病，有药难医薄幸心。", 
    "rhythmic": "鹧鸪天"
  }, 
  {
    "author": "黎廷瑞", 
    "content": "鲍鱼腥断，楚将军、鞭虎驱龙而起。\n空费咸阳三月火，铸就金刀神器。\n垓下兵稀，阴陵道隘，月黑云如垒。\n楚歌哄发，山川都姓刘矣。\n悲泣呼醒虞姬，和伊死别，雪刃飞花髓。\n霸业休休骓不逝，英气乌江流水。", 
    "rhythmic": "大江东去・念奴娇"
  }, 
  {
    "author": "黎廷瑞", 
    "content": "密炬瑶霞光颤酒。\n翠柏红椒，细翦青丝韭。\n且劝金樽千万寿。\n年时芳梦休回首。\n小雨轻寒风满袖，下却帘儿，莫道梅花瘦。\n万点鹅黄春色透。\n玉箫吹上江南柳。", 
    "rhythmic": "蝶恋花"
  }, 
  {
    "author": "黎廷瑞", 
    "content": "恨巨灵、多事凿长江，消沈几英雄。\n恨乌江亭长，天机轻泄，说与重瞳。\n更恨南阳耕叟，撺掇紫髯翁。\n一弹金陵土，战虎争龙。\n杯酒凤凰台上，对石城流水，锺阜诸峰。\n问六朝陵阙，何处是遗踪。", 
    "rhythmic": "八声甘州"
  }, 
  {
    "author": "黎廷瑞", 
    "content": "不知玄武湖中，一瓢春水何人借。\n裁冰翦雨，等闲占断，桃花春社。\n古阜花城，玉龙盐虎，夕阳图画。\n是东风吹就，明朝吹散，又还是、东风也。\n回首当时光景，渺秦淮、绿波东下。\n滔滔江水，依依山色，悠悠物化。\n璧玉琼花，世间消得，几多朝夜。\n笑乌衣、不管春寒，只管说、兴亡话。", 
    "rhythmic": "水龙吟"
  }, 
  {
    "author": "黎廷瑞", 
    "content": "醉罢黑瑶池。\n渺渺春云海峤归。\n画楝珠帘成昨梦，谁知。\n百姓人家几度非。\n相对语斜晖。\n肠断江城柳絮飞。\n再见玉郎应不认，堪悲。\n也被缁尘染素衣。", 
    "rhythmic": "南乡子"
  }, 
  {
    "author": "黎廷瑞", 
    "content": "秋怀骚屑。\n卧听萧萧叶。\n四壁寒蛩吟不歇，旧恨新愁都说。\n疏疏雨打栖鸦。\n月痕犹在窗纱。\n一夜西风能紧，明朝瘦也黄花。", 
    "rhythmic": "清平乐"
  }, 
  {
    "author": "黎廷瑞", 
    "content": "别易见时难。\n万水千山。\n参商烟树暮云间。\n料想凤凰城里梦，夜夜归鞍。\n杨柳小楼闲。\n倚遍阑干。\n东风翦翦雨珊珊。\n落尽桃花无可落，只管春寒。", 
    "rhythmic": "浪淘沙"
  }, 
  {
    "author": "黎廷瑞", 
    "content": "一曲离愁浅黛。\n云帆渺渺下烟津。\n山长水远客愁新。\n柳絮低迷千里梦，桃花荡洋一江春。\n小楼疏雨可怜人。", 
    "rhythmic": "浣溪沙"
  }, 
  {
    "author": "黎廷瑞", 
    "content": "彩云空，香雨霁。\n一梦千年事。\n碧幌如烟，却扇试新睡。\n恁时杨柳阑干，芙蓉池馆，还只似、如今天气。\n远山翠。\n空相思，淡扫修眉，盈盈照秋水。\n落日西风，借问雁来未。\n只愁雁到来时，又无消息，只落得，一番憔悴。", 
    "rhythmic": "祝英台近"
  }, 
  {
    "author": "黎廷瑞", 
    "content": "腰缠十万贯，骑鹤上扬州。\n诗翁那得有此，天地一扁舟。\n二十四番风信，二十四桥风景，正好及春游。\n挂席欲东下，烟雨暗层楼。\n紫绮冠，绿玉杖，黑貂裘。\n沧波万里，浩荡踪迹寄浮鸥。", 
    "rhythmic": "水调歌・水调"
  }, 
  {
    "author": "黎廷瑞", 
    "content": "千亩君封，新移就、美泉天禄。\n形制古，椰樽嫌窄，瓠壶嫌俗。\n爱酒步兵缘业重，平生所愿何时足。\n再来生、竟堕此林中，充其腹。\n秋入洞，鉴金筑。\n春出户，跳珠玉。\n想宜城九酝，叶光凝绿。\n驴背夕阳同倒载，醉乡只在谷。\n问东坡、何独饮松醪，还思肉。", 
    "rhythmic": "满江红"
  }, 
  {
    "author": "黎廷瑞", 
    "content": "回棹百花洲。\n迢迢碧玉流。\n听笛声、何处高楼。\n如此江山无此客，虽有酒、奈何秋。\n呼月出云头。\n问渠能饮不。", 
    "rhythmic": "唐多令"
  }, 
  {
    "author": "黎廷瑞", 
    "content": "游丝千万暖风柔，只系得春愁。\n恨杀啼莺句引，孤他语燕攀留。", 
    "rhythmic": "朝中措"
  }, 
  {
    "author": "黎廷瑞", 
    "content": "暖云挟雨洗尘埃。\n地峭寒翠。\n燕儿知否，莺儿知否，厮句春回。\n小楼日日重帘卷，应是把人猜。\n杏花如许，桃花如许，不见归来。", 
    "rhythmic": "眼儿媚"
  }, 
  {
    "author": "黎廷瑞", 
    "content": "曲屏深院赴幽期。\n心事梦云知。\n佩环零乱何处，江上草离离。\n日平西，天似幕，月如眉。\n依稀还记，两岸杨花，送上船时。", 
    "rhythmic": "诉衷情"
  }, 
  {
    "author": "黎廷瑞", 
    "content": "帆影斜阳里。\n与芦花、分风飞过，落星遗此。\n瓦老苔荒钟鼓陋，斑剥，残碑无几。\n想此处、阅人多矣。\n天上白榆犹落去，况人间、一瞬浮花蕊。\n问五老，笑而已。\n仙翁当日曾挥麈。\n拍阑干、浩歌音响，振鱼龙耳。\n九十馀年无人问，遗韵半江烟水。\n慨宇宙、风涛如许。\n安得六丁移此石，去横身、作个中流砥。\n长唱罢，冥鸿起。", 
    "rhythmic": "贺新郎"
  }, 
  {
    "author": "黎廷瑞", 
    "content": "巨舟双橹鸣鹅鹳。\n千万顷、玻璃面。\n宇宙浮萍堪永叹。\n黄唐开辟，秦隋争战。\n不把江山换。\n芦花新雪秋撩乱。\n何处渔舟起孤管。\n一片古愁萦不断。", 
    "rhythmic": "青玉案"
  }, 
  {
    "author": "黎廷瑞", 
    "content": "远山如簇，对楼前、浓抹淡妆新翠。\n应是西湖湖上景，移过江南千里。\n旧日春光，重归杨柳，苒苒黄金缕。\n市声分付，画桥之外流水。\n最好叠观泥金，危城带粉，文笔双峰倚。\n烟寺晚钟渔浦笛，都入王维画里。", 
    "rhythmic": "酹江月・念奴娇"
  }, 
  {
    "author": "黎廷瑞", 
    "content": "锦袍何处，向旧江、衰草寒芦萧瑟。\n瀛馆神仙挥玉尘，唤醒诗酒魂魄。\n走电飞红，惊涛触石，举目乾坤窄。\n油然归去，短篷多载风月。\n好在雨外云根，水边石上，鸥鹭盟重结。\n见说西湖湖上路，香沁梅梢新雪。", 
    "rhythmic": "酹江月・念奴娇"
  }, 
  {
    "author": "黎廷瑞", 
    "content": "小小黄花尔许愁。\n楚事悠悠。\n晋事悠悠。\n荒芜三径渺中洲。\n开几番秋。\n落几番秋。\n不是孤芳万古留。\n餐亦堪羞。\n采亦堪羞。\n离骚赋罢酒新。\n醒也风流。\n醉也风流。", 
    "rhythmic": "一翦梅"
  }, 
  {
    "author": "黎廷瑞", 
    "content": "荒城落日西风，满街芳草无行路。\n楼台羽化，萤飞故苑，蛩吟残础。\n不减承平，半湖秋月，隔溪烟树。\n慨江南风景，一朝如许，教人恨、王夷甫。\n对酒强推愁去。\n酒醒来、愁还如故。\n青萍三尺，阴符一卷，土花尘蠹。\n试问黄花，花知余否，沈吟无语。\n拍阑干，空羡平沙落雁，沧波归鹭。", 
    "rhythmic": "水龙吟"
  }, 
  {
    "author": "黎廷瑞", 
    "content": "清明寒食。\n过了空相忆。\n千里音书无处觅。\n渺渺乱芜摇碧。\n苍天雨细风斜。\n小楼燕子谁家。\n只道春寒都尽，一分犹在桐花。", 
    "rhythmic": "清平乐"
  }, 
  {
    "author": "黎廷瑞", 
    "content": "云根屋。\n东风四壁花如玉。\n花如玉。\n水仙伤婉。\n山矾伤俗。\n高标懒趁时妆束。\n一丘一壑便幽独。", 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "content": "罗浮暮。\n青松林下相逢处。\n相逢处。\n缟衣素袂，沈吟无语。\n行云飞入瑶台路。\n梦回飘渺香风度。", 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "content": "叶叶里。\n一枝冷浸铜瓶水。\n铜瓶水。\n飞英簇簇，砚屏香几。\n夜来雪片敲窗纸。\n半衾芳梦相料理。", 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "content": "春脉脉。\n含章檐下妆宫额。\n妆宫额。\n也还点画，春烟茅结。\n人间天上俱清绝。\n风流大似东坡客。", 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "content": "红苞拆。\n巡檐一笑风情别。\n风情别。\n广平空道，心肠如铁。\n灞桥更有狂吟客。\n短鞭破帽貂裘窄。", 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "content": "春来了。\n孤根矫树花开早。\n花开早。\n水村山郭，嫩红晴晓。\n陇头何处鳞鸿香。\n一枝欲寄行人少。", 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "content": "齐山硕。\n扫开残雪簪花饮。\n簪花饮。\n樽前人唱，暗香疏影。\n枝南枝北迢迢恨。\n春风旧梦难重省。", 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "content": "花孤冷。\n海棠聘与花应肯。\n花应肯。\n海棠只是，无香堪恨。\n香无却有仙风韵。\n能争几日芳期近。", 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "content": "醒人眼。\n一枝玉雪疏篱晚。\n疏篱晚。\n精神旷逸。\n风姿凝远。\n幽香零乱无人管。\n依依春恨天涯满。", 
    "rhythmic": "秦楼月・忆秦娥"
  }, 
  {
    "author": "黎廷瑞", 
    "content": "幽香歇。\n玉龙吹彻花如雪。\n花如雪。\n小桥流水，不胜愁绝。\n横梢翦入生绡墨。\n翠阴青子盈盈结。", 
    "rhythmic": "秦楼月・忆秦娥"
  }, 
  {
    "author": "李震", 
    "content": "楼据湖山背。\n倚高寒、尘飞不到，越山相对。\n老月腾辉群动息，独坐清分沆瀣。\n更满听、潮声澎湃。\n醉里诗成神鬼泣，景苍凉、又在新诗外。\n浑忘却、功名债。\n凭谁妙笔能图绘。\n羡中郎、前身摩诘，宛然心会。\n拈出清宵无限意，半幅溪藤光怪。\n方信有、人间仙界。\n云淡天低奇绝处，笑僧殊、未识丹青在。\n留此轴，夸千载。", 
    "rhythmic": "贺新郎"
  }, 
  {
    "author": "陈纪", 
    "content": "趁拍哀弦促。\n听泠泠、弦间细语，手间推覆。\n莺语间关花底滑，急雨斜穿梧竹。\n又涧底、松风簌簌。\n铁拨弦春夜永，对金钗锺乳人如玉。\n敲象板，翦银烛。\n六么声断凉州续。\n怅梅花、岁晚天寒，佳人空谷。\n有限弦声无限意，沦落天涯幽独。\n顿唤起、闲愁千斛。\n贺老定场无处问，到如今，只鼓昭君曲。\n呼羯鼓，泻。", 
    "rhythmic": "贺新郎"
  }, 
  {
    "author": "陈纪", 
    "content": "断桥流水，见横斜清浅，一枝孤袅。\n清气乾坤能有几，都被梅花占了。\n玉质生香，冰肌不栗，韵在霜天晓。\n林间姑射，高情迥出尘表。\n除是孤竹夷齐，商山四皓，与尔方向调。\n世上纷纷巡檐者，尔辈何堪一笑。\n风雨忧愁，年来何逊，孤负渠多少。\n参横月落，有怀付与青鸟。", 
    "rhythmic": "念奴娇"
  }, 
  {
    "author": "陈纪", 
    "content": "凤去台空，庭叶下、嫩寒初透。\n人世上、几番风雨，几番重九。\n列岫迢迢供远目，晴空荡荡容长袖。\n把中年、怀抱更登台，秋知否。\n天亦老，山应瘦。\n时易失，欢难久。\n到于今惟有，黄花依旧。\n岁晚凄其诸葛恨，乾坤只可渊明酒。\n忆坡头、老菊晚香寒，空搔首。", 
    "rhythmic": "满江红"
  }, 
  {
    "author": "陈纪", 
    "content": "满簪霜雪，一帽尘埃，消几寒食。\n手拈梨花，还是年时岑寂。\n簌簌落红春似梦，萋萋柔绿愁如织。\n怪东君、太匆匆，亦是人间行客。\n问几度、五侯传烛，但回首东风，吹尽尘迹。\n笑杜陵泪洒，金波如积。", 
    "rhythmic": "倦寻芳"
  }, 
  {
    "author": "仇远", 
    "content": "爱青山、去红尘远，清清谁似巢许。\n白云窗冷灯花小，夜静对床听雨。\n愁不语。\n念锦屋瑶筝，却伴闲云住。\n莲心尚苦。\n谩自折兰苕，答书蕉叶，都是断肠句。\n鸥沙外，还笑失群鸳鸯。\n凄凉烟水深处。\n碧笺空寄江南弄，鸦墨乱无行数。\n梅半树。\n怅未识、佳人日暮情谁与。\n何时辇路。\n共系柳游鞯，印苔金屐，湖曲步春去。", 
    "rhythmic": "摸鱼儿"
  }, 
  {
    "author": "仇远", 
    "content": "恼晴空、日长无力，风吹不尽愁绪。\n马头零乱流光转，粟粟巧黏红树。\n闲意度。\n似特地、随他燕子穿帘去。\n徘徊不语。\n谩彷弗眉尖，留连眼底，芳草正如雾。\n冥处。\n独凭阑干凝伫。\n翠蛾今在何许。\n隔花箫鼓春城暮。\n肠断小窗微雨。\n休更舞。\n明日看、池萍始信低飞误。\n长桥短浦。\n怅不似危红，苍苔点遍，犹涩马蹄驻。", 
    "rhythmic": "摸鱼儿"
  }, 
  {
    "author": "仇远", 
    "content": "渚莲香贮一房秋。\n秋叶上人头。\n年光鬓影偷换，堪叹不堪留。\n人渺渺，事休休。\n恨悠悠。\n莼鲈不梦，也□归舟。\n家住沧洲。", 
    "rhythmic": "诉衷情"
  }, 
  {
    "author": "仇远", 
    "content": "暮云春树江东远，十年软红尘井。\n雨屋酣歌，月楼醉倚，还倩天风吹醒。\n青镫耿耿。\n算除却渊明，谁怜孤影。\n自卷荷衣，石床高卧翠微冷。\n山空但觉昼永。\n旧游花柳梦，不忍重省。\n燕子梁空，鸡儿巷静，休说长安风景。\n丹台路迥。", 
    "rhythmic": "台城路・齐天乐"
  }, 
  {
    "author": "仇远", 
    "content": "湘水晓行无酒，楚乡客久思家。\n空城暗柳老愁芽。\n燕归才社後，人老尚天涯。\n记得津头轻别，离觞愁听琵琶。\n东风吹泪落鸥沙。\n一番新雨重，飞不起杨花。", 
    "rhythmic": "临江仙"
  }, 
  {
    "author": "仇远", 
    "content": "凉露湿秋芜。\n空庭啼蟪蛄。\n紫苔衣、犹护金铺。\n疏箔翠眉人不见，流水急，泣鳏鱼。\n恨草倩谁锄。\n西风吹鬓疏。", 
    "rhythmic": "糖多令・唐多令"
  }, 
  {
    "author": "仇远", 
    "content": "特特问花消息。\n结果剩红残白。\n芍药可人怜，相约荼シ留客。\n消得。\n消得。\n犹有一分春色。", 
    "rhythmic": "如梦令"
  }, 
  {
    "author": "仇远", 
    "content": "听尽西窗风雨。\n又听东邻砧杵。\n犹自立危阑，阑外青山无语。\n何处。\n何处。\n一树乱鸦啼暮。", 
    "rhythmic": "如梦令"
  }, 
  {
    "author": "仇远", 
    "content": "结屋依苍树，开窗对碧山。\n西湖不厌久长看。\n玉勒钿车偏在、六桥间。\n露柳凝朝润，烟花敛暮寒。\n才经人赏便阑残。\n谢柳辞花、醉策瘦筇还。", 
    "rhythmic": "南歌子"
  }, 
  {
    "author": "仇远", 
    "content": "细细金丝柳，重重青黛山。\n玉人楼上倚愁看。\n移得浅颦深恨，上眉间。\n泪湿红绡薄，香凝碧绮寒。\n多情别去未春残。\n归趁海棠开後、燕双还。", 
    "rhythmic": "南歌子"
  }, 
  {
    "author": "仇远", 
    "content": "黄帽棕鞋，出门一步为行客。\n几时寒食。\n岸岸梨花白。\n马首山多，雨外青无色。\n谁禁得。\n残鹃孤驿。\n扑地春云黑。", 
    "rhythmic": "点绛唇"
  }, 
  {
    "author": "仇远", 
    "content": "千里平阑，水天低处山无数。\n断城孤树。\n城外人来去。\n欲问青鸾，杳杳随烟雾。\n空怀古。\n巴山何处。\n自翦镫听雨。", 
    "rhythmic": "点绛唇"
  }, 
  {
    "author": "仇远", 
    "content": "碧树残鹃啼未歇。\n昨夜春归，不与行人别。\n留得绿杨枝上月。\n晓风吹作晴天雪。\n龟甲屏低红叠叠。\n火暖萸烟。\n罗荐鸳鸯热。\n一插宝簪云妥贴。\n下阶先拣花枝折。", 
    "rhythmic": "蝶恋花"
  }, 
  {
    "author": "仇远", 
    "content": "深院萧萧梧叶雨。\n知道秋来，不见秋来处。\n云压小桥人不渡。\n黄芦苦竹愁如雾。\n四壁秋声谁更赋。\n人只留春，不解留春住。\n秋又欲归天又暮。\n斜阳红影随鸦去。", 
    "rhythmic": "蝶恋花"
  }, 
  {
    "author": "仇远", 
    "content": "满城风雨消凝处。\n谁是潘郎句。\n萧萧杨柳□凋黄。\n醉渡官桥瘦马、踏轻霜。\n旧时都道游春好。\n不似秋光小。\n菊花过了海棠来。\n定是催归锦字、不须开。", 
    "rhythmic": "虞美人"
  }, 
  {
    "author": "仇远", 
    "content": "教他双燕意循循。\n隔湖杨柳深。\n芹香泥滑趁新晴。\n差池来往频。\n春浪暖，绿无痕。\n醒人也醉人。\n断桥日落水云昏。\n归舟个个轻。", 
    "rhythmic": "阮郎归"
  }, 
  {
    "author": "仇远", 
    "content": "桃花坊陌散香红。\n捎鞭骤玉骢。\n官河柳带结春风。\n高楼小燕空。\n山暗霭，草蒙茸。\n江南春正浓。\n王孙家在画桥东。\n相寻无路通。", 
    "rhythmic": "阮郎归"
  }, 
  {
    "author": "仇远", 
    "content": "流莺啼怨粉，嫩寒著柳，语尚困东风。\n问荒垣旧藓，烟雨何时，溅泪瘗危红。\n□愁不尽，对乱花、芳草茸茸。\n嗟绮尘、漂零无定，绡幕燕巢空。\n匆匆。\n玉銮声杳，绣屋香消，谩精神入梦。\n记旧家、定场声价，曾冠深宫。", 
    "rhythmic": "渡江云"
  }, 
  {
    "author": "仇远", 
    "content": "疏树小花风，别浦残鹃雨。\n不是王孙忘却归，草没归来路。\n空积琐窗尘，谁按琼箫谱。\n暗把金钱卜远人，争敢分明语。", 
    "rhythmic": "卜算子"
  }, 
  {
    "author": "仇远", 
    "content": "谢家池馆占花中。\n微雨湿春风。\n艳红修碧，浓香疏影，浮动帘栊。\n娇蛾聚翠寻春梦，衣上泪痕重。\n闲窗愁对，金笼鹦鹉，彩带芙蓉。", 
    "rhythmic": "眼儿媚"
  }, 
  {
    "author": "仇远", 
    "content": "伤春情味酒频中。\n困倚小屏风。\n宝钗斜插，懒来梳洗，懒出帘栊。\n云鬟娇无力，此醉不禁重。\n分明彷佛，未央杨柳，太液芙蓉。", 
    "rhythmic": "眼儿媚"
  }, 
  {
    "author": "仇远", 
    "content": "但病酒。\n愁对清明时候。\n不为吟诗应也瘦。\n坐久衣痕皱。\n曾约花间携手。\n空忆洛阳耆旧。\n道不相逢还却又。\n海棠开厮句。", 
    "rhythmic": "谒金门"
  }, 
  {
    "author": "仇远", 
    "content": "急雨涨潮头。\n越树吴城势拍浮。\n海鹤一声苍竹裂，扁舟。\n轻载行云压水流。\n独倚最高楼。\n回首屏山叠叠秋。\n江上数峰人不见，沙鸥。\n曾识西风独客愁。", 
    "rhythmic": "南乡子"
  }, 
  {
    "author": "仇远", 
    "content": "探春消息，觉南枝开遍，北枝犹阙。\n越女娉婷天下白，堪与冰霜争洁。\n孤影棱棱，暗香楚楚，水月成三绝。\n行云不动，素波轻浣尘袜。\n回首雪里关山，玉龙吹怨，似替人幽咽。\n溪上园林应满树，一径莓苔萦折。", 
    "rhythmic": "酹江月・念奴娇"
  }, 
  {
    "author": "仇远", 
    "content": "片云凝墨，看荷花才湿，依然无雨。\n水槛空明人少到，却却幽禽相语。\n曲几横陈，长琴高挂，自奏南风谱。\n俄闻刀尺，隔窗人翦霜苎。\n因念西子湖边，闹红一舸，曾宿鸳鸯浦。\n翠羽不传沧岛信，日暮闲情□与。", 
    "rhythmic": "酹江月・念奴娇"
  }, 
  {
    "author": "仇远", 
    "content": "独立软红尘表，远吞翠雾，平挹纹澜。\n草长西垣，生怕隔断双鬟。\n树梢明、夕阳未冷，菱叶静、新雨初乾。\n倚阑干。\n一声鹅管，人影高寒。\n休寻王孙桂隐，白云鸡犬，曾识刘安。\n羽扇纶巾，不知门外有人闲。\n袖素手、懒招黄鹄，写碧笺、空寄青鸾。", 
    "rhythmic": "玉蝴蝶"
  }, 
  {
    "author": "仇远", 
    "content": "野树昏鸦归尽，素烟如练，低罩平芜。\n断壁飞楼，红翠似有还无。\n女墙矮、月笼粉雉，娃馆静、尘暗金铺。\n问清都。\n广寒仙子，别後何如。\n愁予。\n十年梦境，浅歌短酒，总是欢娱。\n寂寞秦郎，不堪离镜照鸾孤。\n记曲径、共携素手，向闲窗、频拈吟须。", 
    "rhythmic": "玉蝴蝶"
  }, 
  {
    "author": "仇远", 
    "content": "仙骨清无暑。\n爱兰桡、撑入鸳波，锦云深处。\n休唱采莲双浆曲，老却鸥朋鹭侣。\n算只有、青山如故。\n旧雨初晴新水涨，画桥低、杳霭迷苍渚。\n头戴笠，日亭午。\n独醒耿耿空怀楚。\n渺愁予、岸芷江蓠，尚青青否。\n锦瑟谩弹斑竹恨，难写湘妃怨语。\n怅谁与、孤芳为主。", 
    "rhythmic": "金缕曲・贺新郎"
  }, 
  {
    "author": "仇远", 
    "content": "绮帷高揭。\n风动流苏结。\n兴在夜凉多处，兰烬短、半明灭。\n醉彻。\n香未绝。", 
    "rhythmic": "霜天晓角"
  }, 
  {
    "author": "仇远", 
    "content": "芍药小纱窗。\n唾碧茸长。\n粉香犹旧时妆。\n玉佩丁东仙步远，好处难忘。\n草草赋高唐。\n终是荒凉。\n凉蟾飞入合欢床。\n争得花阴重邂逅，才不思量。", 
    "rhythmic": "浪淘沙"
  }, 
  {
    "author": "仇远", 
    "content": "中酒情怀，怨春羞见桃花面。\n王孙别去草萋萋，十里青如染。\n不恨梨云梦远。\n恨只恨、盟深交浅。\n一般孤闷，两下相思，黄昏依黯。\n楼依斜阳，翠鸾不到音书远。\n绿窗空对绣鸳鸯，□缕凭谁翦。\n知在新亭旧院。\n杜鹃啼、东风意懒。\n便归来後，也过清明，花飞春减。", 
    "rhythmic": "烛影摇红"
  }, 
  {
    "author": "仇远", 
    "content": "飞尘入建章，乐事难重见。\n白发故宫娃，闲说沈香宴。\n霓裳秋梦寒，□黏冰片。\n萤火起庭莎，犹忆轻罗扇。", 
    "rhythmic": "生查子"
  }, 
  {
    "author": "仇远", 
    "content": "水西云北。\n锦苞泫露无颜色。\n夜寒花外眠双。\n莫唱江南，谁是鹧鸪客。\n薄情青女司花籍。\n粉愁红怨啼急。", 
    "rhythmic": "醉落魄・一斛珠"
  }, 
  {
    "author": "仇远", 
    "content": "云阶步影夜凄凉。\n采丹房。\n宿芽黄。\n万粟千萤，风露四阑香。\n歌断小山枝上月，环佩冷，怯流光。\n年时金屋罩琴床。\n忆情郎。\n淡梳妆。", 
    "rhythmic": "江神子・江城子"
  }, 
  {
    "author": "仇远", 
    "content": "敛双蛾、冷雨立毡车，离思上青枫。\n想天阶辞辇，长门分镜，征骑西东。\n应被婵娟早误，谁遣出深宫。\n鸾袖不堪绾，前事成空。\n独掩琵琶无语，恨主恩太薄，泪脸弹红。\n又争如汉月，深夜照帘栊。", 
    "rhythmic": "八声甘州"
  }, 
  {
    "author": "仇远", 
    "content": "寒泉如线。\n莎石绵云软。\n十里梅花香一片。\n不记入山深浅。\n谩留两袖春风。\n罗浮旧梦成空。\n独对阑干明月，教人犹忆山中。", 
    "rhythmic": "清平乐"
  }, 
  {
    "author": "仇远", 
    "content": "苑秋凉早，石径幽花小。\n霜絮飞飞风草草。\n翠碧斓斑驰道。\n香沟诗叶难寻。\n依然绿浅红深。\n倚竹空歌黄鹄，谁招青冢游云。", 
    "rhythmic": "清平乐"
  }, 
  {
    "author": "仇远", 
    "content": "短绿抽堤草，芳信未许花知。\n尚留冻梗冰枝。\n藓石雪消迟。\n方塘水浅鸳鸯冷，沙际水翼相依。\n拾翠约，踏青期。\n终是乐游稀。\n相思。\n江南远，渔汀渺渺，还又是、梅花谢时。", 
    "rhythmic": "塞翁吟"
  }, 
  {
    "author": "仇远", 
    "content": "风柳吹残醉，惟枕梦便难寻。\n小院静，曲屏深。\n翦不断轻阴。\n新蚕乍扫鹅毛细，纤手镂叶如针。\n又负了，赏花心。\n听高树鸣禽。\n千金。\n嗟难买，飘红坠粉，怕容易、愁痕暗侵。", 
    "rhythmic": "塞翁吟"
  }, 
  {
    "author": "仇远", 
    "content": "忆寒烟古驿，淡月孤舟，无限江山。\n落叶牵离思，到秋来，夜夜梦入长安。\n故人翦烛清话，风雨半窗寒。\n甚宦海漂流，客毡寂寞，忍说闲关。\n征衫。\n赋归去，喜故里西湖，不厌重看。\n莫待青春晚，趁莺花未老，觅醉寻欢。", 
    "rhythmic": "忆旧游"
  }, 
  {
    "author": "仇远", 
    "content": "对庭芜黯淡，院柳萧疏，还又深秋。\n正一星镫暗，更一声雁过，一点萤流。\n合成一片离思，都在小红楼。\n想扑地阴云，人愁不尽，诗与天愁。\n酸风未应□，雨簌簌潇潇，欲下还收。\n忆绣帏贪睡，任花悄晨影，移上帘钩。", 
    "rhythmic": "忆旧游"
  }, 
  {
    "author": "仇远", 
    "content": "眼溜秋潢脸晕霞。", 
    "rhythmic": "小秦王"
  }, 
  {
    "author": "仇远", 
    "content": "水拍江堤没软沙。", 
    "rhythmic": "小秦王"
  }, 
  {
    "author": "仇远", 
    "content": "月堕觚棱寒鹊起。\n露拭秋空清似水。\n西风昨起过江南，红叶黄芜三四里。\n香莼先近幽人齿。", 
    "rhythmic": "木兰花令"
  }, 
  {
    "author": "仇远", 
    "content": "", 
    "rhythmic": "八拍蛮"
  }, 
  {
    "author": "仇远", 
    "content": "恨结眉峰。\n两抹青浓。\n不人、昨夜曾中酒，甚小蛮绿困，太真红醉，肯嫁东风。", 
    "rhythmic": "好女儿"
  }, 
  {
    "author": "仇远", 
    "content": "苎萝山下花藏路。\n只许流莺来去。\n吹落梨花无数。\n香雪迷官渡。\n浣纱溪浅人何许。\n空对碧云凝暮。", 
    "rhythmic": "桃园忆故人・桃源忆故人"
  }, 
  {
    "author": "仇远", 
    "content": "岸柳丝丝青尚浅。\n渐春归吴苑。\n缭垣不隔花屏，爱翠深红远。\n瞥地飞来何处燕。", 
    "rhythmic": "忆闷令"
  }, 
  {
    "author": "仇远", 
    "content": "云头灰冷，金彝熏透茜罗衫。\n可人犹带，紫陌青门，珠泪斑斑。", 
    "rhythmic": "极相思"
  }, 
  {
    "author": "仇远", 
    "content": "钗云垂耳未胜冠，私语别青鸾。\n露帐银床，海棠睡足，偏称晚来看。", 
    "rhythmic": "少年游"
  }, 
  {
    "author": "仇远", 
    "content": "三叠曲，四愁诗。\n心事少人知。\n西风未老燕迟归。\n巢冷半乾泥。\n流红句，回文字。\n除燕知，谁能记。", 
    "rhythmic": "燕归来・喜迁莺"
  }, 
  {
    "author": "仇远", 
    "content": "愁云歇雨，净洗一奁秋霁。\n枝上鹊、欲栖还起。\n曲阑人独倚。\n持杯酌月，月未醉、笑人先醉。", 
    "rhythmic": "睡花阴令・醉花阴"
  }, 
  {
    "author": "仇远", 
    "content": "九仙山晓。\n雾冥冥、一鹤飞来华表。\n衔得红云花岛。\n双蒂仙桃小。\n破罂旋汲香泉，短闲锄春草。", 
    "rhythmic": "望仙楼・胡捣练"
  }, 
  {
    "author": "仇远", 
    "content": "苔笺醉草调清平。\n鸦墨湿浮云。\n霓裳步冷，琼箫声断，旧梦关心。\n小乔不恋周郎老，翠被折秋痕。\n那堪门外，黄花红叶，细雨更深。", 
    "rhythmic": "眼儿媚"
  }, 
  {
    "author": "仇远", 
    "content": "小市收镫，渐柝声隐隐，人语沈沈。\n月华如水，香街尘冷，阑干琐碎花阴。\n罗帏不隔婵娟，多情伴人，孤枕最分明。\n见屏山翠叠，遮断行云。\n因记款曲西厢，趁凌波步影，笑拾遗簪。\n元宵相次近也，沙河箫鼓，却是如今。\n行行舞袖歌裙。", 
    "rhythmic": "爱月夜眠迟・爱月夜眠迟慢"
  }, 
  {
    "author": "仇远", 
    "content": "醒眼明霞，问染成、晴堤几分秋色。\n腻困未醒，欲语还羞，掩映雾笼烟幂。\n艳姿相亚柔枝妥，恁娇倚、西风无力。\n只疑是、彩云散影，误留仙魄。\n不见芳卿消息。\n但晓沁嫣红，雨湿轻白。\n落日光中，窥影横塘，却似试妆脉脉。", 
    "rhythmic": "花心动"
  }, 
  {
    "author": "仇远", 
    "content": "眼波横秀。\n乍睡起、茸窗倦绣。\n甚脉脉、阑干凭晓，一握乱丝如柳。\n最恼人、微雨悭晴，飞红满地春风骤。\n记帕折香绡，簪敲凉玉，小约清明前後。\n昨梦云何处，应只在，春城迷酒。\n对溪桃羞语，海棠贪困，莺声唤醒愁仍旧。\n劝花休瘦。\n看钗盟再合，秋千小院同携手。\n回文锦字，寄与知他信否。", 
    "rhythmic": "薄幸"
  }, 
  {
    "author": "仇远", 
    "content": "红锦旧同心。\n西池上、曾与系青禽。\n记山水写情，秋桐促轸，鸳鸯萦恨，春绣停针。\n常叹好风妨画扇，明月堕瑶簪。\n短梦易残，一声长笛，新愁无限，何处孤砧。\n香奁依然在，但鸾镜、孤影渺渺难寻。\n雨後胭脂，应想粉蚀尘侵。", 
    "rhythmic": "风流子"
  }, 
  {
    "author": "仇远", 
    "content": "黄花丹叶绀草。\n染恨西园晓。\n梦度秦楼，孤鸿云影倒。\n连环旧约忘了。", 
    "rhythmic": "清商怨"
  }, 
  {
    "author": "仇远", 
    "content": "海棠才试春光小，西风便吹秋去。\n白石粼粼，丹林点点，装缀东皋南浦。\n清游顿阻。\n谩空有园林，可无钟鼓。\n一曲庭花，隔江谁与问商女。\n离怀浑似梦里，碧云犹冉冉，佳人何处。\n越岫难盟，秦楼燕约，争奈年华已暮。\n凭高吊古。", 
    "rhythmic": "台城路・齐天乐"
  }, 
  {
    "author": "仇远", 
    "content": "晓入蓬莱岛。\n松下锄瑶草。\n贪看碧桃花。\n误游金母家。\n一酌洼尊露。\n醉失归来路。", 
    "rhythmic": "醉公子"
  }, 
  {
    "author": "仇远", 
    "content": "画楼西送斜阳下，不随逝波东去。\n野旷莎长，山空木短，零落红衣南浦。\n游云路阻。\n便魂断苍梧，怨弦谁鼓。\n空采江蓠，□□□□吊湘女。\n迢迢千里万里。\n碧天空雁信，传意无处。\n翠袖闲笼，珠帏怨卧，几度黄昏□暮。\n相思自古。", 
    "rhythmic": "台城路・齐天乐"
  }, 
  {
    "author": "仇远", 
    "content": "江影涵空，山光浮水，画楼直倚东城。\n落叶声稀，归鸿声杳，晚风却递钟声。\n去天咫尺，祗疑是、齐云摘星。\n阑干疑伫，愁见垂杨，烟絮萦萦。\n官梅冷笑相迎。\n□怕繁枝，容易凋零。\n因念□□，吟仙鹤去，断桥谁赋疏清。", 
    "rhythmic": "庆春宫・高阳台"
  }, 
  {
    "author": "仇远", 
    "content": "月明如白日。\n遮径花阴密密。\n未见黄云衬袜来，空伴花阴立。\n疑是碧瑶台，不放彩鸾飞出。", 
    "rhythmic": "阳台怨"
  }, 
  {
    "author": "仇远", 
    "content": "花露湿，黯黯覆庭燕。\n十二阑干空见月，谁教凉影伴人孤。\n素被带香铺。\n情荏苒，金屋又笙竽。", 
    "rhythmic": "梦江南・忆江南"
  }, 
  {
    "author": "仇远", 
    "content": "酒力欺愁薄，轻红晕脸微。\n双鸳谁袖出青闺。\n袜步东西。\n倦蝶栖香懒，雏莺调语低。", 
    "rhythmic": "巫山一段云"
  }, 
  {
    "author": "仇远", 
    "content": "秋乍觉。\n露凉顿觉罗衾薄。\n罗衾薄。\n黄昏庭院，水风帘幕。\n阑干待月花时约。\n愁长梦短浑忘却。\n浑忘却。\n南山猿鹤，北枝乌鹊。", 
    "rhythmic": "忆秦娥"
  }, 
  {
    "author": "仇远", 
    "content": "沧岛云连，绿瀛秋入，暮景欲沈洲屿。\n无浪无风天地白，听得潮生人语。\n擎空孤柱。\n翠倚高阁恁虚，中流苍碧迷烟雾。\n惟见广寒门外，青无重数。\n遥想贝阙珠宫，琼林玉树。\n不知还是何处。\n倩谁问、凌波轻步。\n谩凝睇、乘鸾秦女。\n想庭曲、霓裳正舞。", 
    "rhythmic": "八犯玉交枝・八宝妆"
  }, 
  {
    "author": "仇远", 
    "content": "十二阑干和露倚。\n银潢淡、玉蟾如洗。\n万籁无声，纤云不染。\n目断楚天千里。\n自把黄花闲数蕊。", 
    "rhythmic": "夜行船"
  }, 
  {
    "author": "仇远", 
    "content": "梅边当江南信。\n醉语无恁准。", 
    "rhythmic": "荐金蕉"
  }, 
  {
    "author": "仇远", 
    "content": "落尽红雨乍收。\n新篁静院叫钩。\n柳丝轻拂阑干角，怕引闲愁懒上楼。\n春淡淡，水悠悠。", 
    "rhythmic": "思佳客"
  }, 
  {
    "author": "仇远", 
    "content": "日影扶花一万重。\n秋香阁下又芙蓉。\n旧时楚楚霓裳，移入长杨短柳中。\n文碧，朱墙红。", 
    "rhythmic": "思佳客"
  }, 
  {
    "author": "仇远", 
    "content": "燕燕楼空帘意静。\n露叶如啼，红沁胭脂井。\n浅约深盟期未定。\n木犀风里鸳鸯径。\n楚岫秦眉相入映。\n私倚云阑，淡月笼花顶。\n今夕兰空吊影。\n绣衾罗荐馀香冷。", 
    "rhythmic": "蝶恋花"
  }, 
  {
    "author": "仇远", 
    "content": "三径归来秋早。\n门外金铺谁扫。\n东篱不种闲花草。\n恼乱西风未了。\n霜华侵鬓渊明老。\n南山晓。", 
    "rhythmic": "秋蕊香"
  }, 
  {
    "author": "仇远", 
    "content": "绮疏人独。\n记芙蓉院宇，玉箫同宿。\n尚隐约、屏窄山多，□衾暖浪浮，帐香云扑。\n步袜蹁然，又何处、秦筝金屋。\n□柔簪易折，破镜难留，断缕难续。\n斜阳谩穷倦目。\n甚天寒袖薄，犹倚修竹。\n待听雨、闲说前期，奈心在江南，人在江北。", 
    "rhythmic": "解连环"
  }, 
  {
    "author": "仇远", 
    "content": "武林春早，乘兴试问，孤山枝南枝北。\n见说椒红，初破芳苞犹绿。\n罗浮梦熟。\n记曾有、幽禽同宿。\n依稀是、缟衣楚楚，佳人空谷。\n娇小春意未足。\n甚娇羞，怕入玉堂金屋。\n误学宫妆，粉额蜂黄轻扑。\n江空岁晚，最难是、旧交松竹。", 
    "rhythmic": "雪狮儿"
  }, 
  {
    "author": "仇远", 
    "content": "坐清昼。\n记步幄行春，短亭呼酒。\n怅湔裙香远，波痕尚依旧。\n亦阑桥下桃花观，寒勒花枝瘦。\n转回廊、古瓦生松，暗泉鸣。\n山雨夜来骤。\n便绿涨平堤，云横远岫。\n细认沙头，还见有落红否。", 
    "rhythmic": "探芳信"
  }, 
  {
    "author": "仇远", 
    "content": "小袖啼红，残茸唾碧，深愁如织。\n闲愁不断，冉冉舞丝千尺。\n倚修筠、袖笼浅寒，望人在水西云北。\n想绿杨影里，兰舟轻舣，赤阑桥侧。\n游剧归来，恨汗湿酥融，步悭袜窄。\n兰情蕙盼，付与栖鸾消息。\n奈无情、风雨做愁，帐镫闪闪春寂寂。\n梦相思、一枕巫山，更画楼吹笛。", 
    "rhythmic": "琐窗寒"
  }, 
  {
    "author": "仇远", 
    "content": "楼倚寒城，隔岸江山见东越。\n望远红千尺，游丝起舞，空青一段，斜阳明灭。\n孤树秋声歇。\n霜枝袅、尚留病叶。\n阑干外、带郭人家，蜂房几盘折。\n我独逍遥，乘虚凭远，天风醒毛发。\n问西窗停烛，谁吟巴雨，连床鼓瑟，谁弹湘月。", 
    "rhythmic": "一寸金"
  }, 
  {
    "author": "仇远", 
    "content": "藏莺院静，浮鸭池荒。\n绿阴不减红芳。\n高卧虚堂。\n南风时送微凉。\n游鞯践香未遍，怪青春、别我堂堂。\n闲里好，有故书盈箧，新酒盈缸。\n只怕吴霜侵鬓，叹春深铜雀，空老周郎。\n弱絮沾泥，如今梦冷平康。\n翻思旧游踪迹，认断云、低度横塘。\n离恨满，甚月明、偏照小窗。", 
    "rhythmic": "声声慢"
  }, 
  {
    "author": "仇远", 
    "content": "四月时。\n五月时。\n柳絮无风不肯飞。\n卷帘看燕归。\n雨凄凄。\n草凄凄。", 
    "rhythmic": "越山青・长相思"
  }, 
  {
    "author": "仇远", 
    "content": "宝蜡夜笼花，不碍画楼，无限清景。\n病叶分秋，翦愁桐金井。\n银汉外、尘飞不到，暮云收、琉璃万顷。\n弁山横翠，好倩西风，送上江心镜。\n霓裳空楚楚，钧天旧梦难醒。\n最忆婵娟，□钗钿香冷。", 
    "rhythmic": "尾犯"
  }, 
  {
    "author": "仇远", 
    "content": "踏青归後，小步西园。\n翠袖薄、新篁难倚，绿窗润、弱絮轻黏。\n春风急，暮雨凄然。\n早听啼鹃。\n忆昔几度湖边。\n款曲花前。\n约俊客、同倾凿落，看游女、同上秋千。", 
    "rhythmic": "两同心"
  }, 
  {
    "author": "仇远", 
    "content": "疏疏密密，漠漠纷纷，乍舞风无力。\n残砖断础，才转眼、化作方圭园壁。\n非花非絮，似骋巧、先投窗隙。\n立小楼、不见青山，万里鸟飞无迹。\n休邻冻梗冰苔，算飞入园林，都是春色。\n年华婉娩，谁信道、老却梁园词客。", 
    "rhythmic": "瑶花慢"
  }, 
  {
    "author": "仇远", 
    "content": "柳浪六桥春碧，香尘十里香风。\n好是烂游浓醉後，画□阑干见小红。\n红明绿暗中。\n旧约涌金门道，纱笼毕竟相逢。", 
    "rhythmic": "破阵子"
  }, 
  {
    "author": "仇远", 
    "content": "晴绵欺雪，扑扑红楼锦幄。\n小晴蜓载水花泊。\n犹记横波浅笑，香云深约。\n甚可怪、匆匆忘却。\n寻芳人老，那得心情问著。\n雁程不到怨无托。", 
    "rhythmic": "凤凰阁"
  }, 
  {
    "author": "仇远", 
    "content": "略横溪曲。\n映带短莎修竹。\n傍岸谁家屋。\n爱水护遥碧，林拥深绿。\n呼布谷。\n东里西邻才一簇。\n社鼓初鸣春酒熟。\n长衫方帽，翁醉扶黄犊。", 
    "rhythmic": "归田乐"
  }, 
  {
    "author": "仇远", 
    "content": "浅莎深苑，流萤暗度。\n问霜纨、藏在何处。\n一自西风，乱翦翦、枝头红露。\n怕因循、彩鸾尘蠹。\n歌台香散，离宫烛暗，谩消凝、凌波微步。\n最怕黄昏，小楼外、零云残雨。\n把相思、共青镫诉。", 
    "rhythmic": "解佩令"
  }, 
  {
    "author": "仇远", 
    "content": "舞褥行云衬步，歌纨片月生怀。\n歌残舞罢花困软，凝情犹小徘徊。\n髻滑频扶堕珥，裙低略露弓鞋。\n当日凝香清燕，惯听八拍三台。", 
    "rhythmic": "何满子・河满子"
  }, 
  {
    "author": "仇远", 
    "content": "楝花风，都过了。\n冷落绿阴池沼。\n春草草，草离离。\n离人归未归。\n暗魂消，频梦见。\n依约旧时庭院。\n红笑浅，绿颦深。\n东风不自禁。", 
    "rhythmic": "更漏子"
  }, 
  {
    "author": "仇远", 
    "content": "山束滩声，月移石影，寒江夜色空浮。\n丹青古壁，风幡横卧东流。\n小舣载云轻棹，湖痕渐落葑泥稠。\n津亭外，隔船吹笛，唤起眠鸥。\n非但予愁渺渺，料那人，应自有、一襟愁。\n霜栖露泊，容易吹白人头。", 
    "rhythmic": "庆清朝"
  }, 
  {
    "author": "仇远", 
    "content": "尽日西阑凭醉。\n新寒难睡。\n袖炉烟冷帐云宽，倩倩倩、先温被。\n空对短屏山水。", 
    "rhythmic": "一落索"
  }, 
  {
    "author": "仇远", 
    "content": "鸦墨斜行印粉香。\n倚楼凝望过鸿将。\n寸心天远，月冷梦浮湘。", 
    "rhythmic": "相思引"
  }, 
  {
    "author": "仇远", 
    "content": "钗头缀玉虫，耿耿东窗晓。\n京洛少年游，犹恨归来早。\n寒食正梨花，古道多芳草。\n今夜试青镫，依旧春花小。", 
    "rhythmic": "生查子"
  }, 
  {
    "author": "仇远", 
    "content": "令巍巍、一段风流。\n看情性、忒温柔。\n记得河桥曾识面，雨凝晴、欲问还羞。\n沈吟半晌，蝉舞鬓、莺涩歌喉。\n到黄昏饮散，□虽未语，心已相留。\n纱窗低转，红袖同携，随花归去秦楼。\n酒力难禁花易软，聚眉峰、点点清愁。", 
    "rhythmic": "合欢带"
  }, 
  {
    "author": "仇远", 
    "content": "家住银塘东复东。\n赤阑桥下笑相逢。\n春风豆蔻抽新绿，夜雨茱萸湿老红。\n鸥鸟散，水天空。", 
    "rhythmic": "思佳客"
  }, 
  {
    "author": "仇远", 
    "content": "东壁谁家夜捣砧。\n荆江流滞客偏闲。\n三三五五潇湘雁，飞尽南云入北云。\n人独自，月黄昏。", 
    "rhythmic": "思佳客"
  }, 
  {
    "author": "仇远", 
    "content": "霜醉秋花锦覆堤。\n西风一舸小桥西。\n闲将窗下红兰梦，写入江南白苎词。\n芳绪断，旧游非。", 
    "rhythmic": "思佳客"
  }, 
  {
    "author": "仇远", 
    "content": "脂雨东流，觉春去、绿阴如幄。\n尝记得、桃花碧径，自怜幽独。\n日暮碧云空冉冉，摘花小袖犹依竹。\n望江南、草色欲连天，人江北。\n谁共翦，西窗烛。\n谁共度，西园曲。\n甚采香情懒，楚骚谁续。\n海远休寻双燕信，夜长争忍孤鸾宿。\n夹缃签、曾有旧题诗，镫前读。", 
    "rhythmic": "满江红"
  }, 
  {
    "author": "仇远", 
    "content": "鸦墨鸳茸暗小窗。\n栀花时递淡中香。\n何须华屋艳红妆。\n栊月凉筛金琐碎，床琴清写玉丁当。\n风车闲倚在回廊。", 
    "rhythmic": "浣溪沙"
  }, 
  {
    "author": "仇远", 
    "content": "薄薄梳妆细扫眉。\n鬟鸦双叠岭云低。\n对人浓笑问归期。\n荀令老来香已减，谢娘别後梦应迷。\n一番心事只春知。", 
    "rhythmic": "浣溪沙"
  }, 
  {
    "author": "仇远", 
    "content": "红紫妆林绿满池，游丝飞絮两依依。\n正当谷雨弄晴时。\n射鸭矮阑苍藓滑，画眉小槛晚花迟。\n一年弹指又春归。", 
    "rhythmic": "浣溪沙"
  }, 
  {
    "author": "仇远", 
    "content": "豆蔻枝头冷蝶飞。\n荼縻花里老莺啼。\n懒留春住听春归。\n北海芳尊谁共醉，东山游屐近应稀。\n小窗寒草送春时。", 
    "rhythmic": "浣溪沙"
  }, 
  {
    "author": "仇远", 
    "content": "犹记春风庭院，桃花初识刘郎。\n绿腰传得旧官腔。\n自向花前学唱。\n锦瑟空寻小袖，翠衾尚带馀香。\n一番拈起一思量。\n又是桃花月上。", 
    "rhythmic": "西江月"
  }, 
  {
    "author": "仇远", 
    "content": "楚塞残星几点，关山明月三年。\n长亭犹有竹如椽。\n可惜中郎不见。\n折柳新愁未歇，落梅旧梦谁圆。\n何人吹向内门前。\n一片鹧鸪清怨。", 
    "rhythmic": "西江月"
  }, 
  {
    "author": "仇远", 
    "content": "漠漠河桥柳外，门巷镫初。\n笙歌饮散醉相扶。\n明月伴人归去。\n娃馆深藏云木，女墙斜掠烟芜。\n水天空阔见西湖。\n鹤立夜寒多处。", 
    "rhythmic": "西江月"
  }, 
  {
    "author": "仇远", 
    "content": "暗柳荒城叠鼓，小花静院深镫。\n年年寒食可曾晴。\n今夜晴犹未稳。\n豆蔻梢头二月，杜鹃枝上三更。\n春风知得此时情。\n吹动秋千红影。", 
    "rhythmic": "西江月"
  }, 
  {
    "author": "仇远", 
    "content": "小立画桥西畔，仙车蓦送香风。\n多情问我太匆匆。\n疑是当年小宋。\n须识蓬山不远，梨云路杳无踪。\n觉来斜月隔帘栊。\n不是相逢是梦。", 
    "rhythmic": "西江月"
  }, 
  {
    "author": "仇远", 
    "content": "寒食无情，阳春如客。\n晚风吹尽繁枝。\n落红堆径，小槛立移时。\n乐事不堪再省，吴乡远、愁思依依。\n谁家燕，斜穿绣幕，轻惹画梁泥。\n还知。\n人寂寞，殷勤软语，来说差池。\n怕王孙归去，芳草离离。\n倚翠屏山梦断，无心听、啼鸟催归。\n何时向，溪流练带，一舸载鸱夷。", 
    "rhythmic": "满庭芳"
  }, 
  {
    "author": "仇远", 
    "content": "鸡儿画曲。\n处处筝鸣雨屋。\n十载重游。\n柳外啼乌也怨秋。\n粉楹醉墨。\n燕去楼空人不识。\n醉踏花阴。\n错认人家月下门。", 
    "rhythmic": "减字木兰花"
  }, 
  {
    "author": "仇远", 
    "content": "三生杜牧。\n惯识小红楼上宿。\n压帽花斜。\n醉跨门前白鼻。\n归来寻睡。\n懒拨熏炉温素被。\n两袖香尘。\n肯信春风老得人。", 
    "rhythmic": "减字木兰花"
  }, 
  {
    "author": "仇远", 
    "content": "一番春暮。\n恼人更下潇潇雨。\n花片纷纷。\n燕子人家都是春。\n莫留春住。\n问春归去家何处。\n春与人期。\n春未归时人未归。", 
    "rhythmic": "减字木兰花"
  }, 
  {
    "author": "仇远", 
    "content": "远钟消断梦，又霜信、到纹窗。\n有六曲屏山，四垂斗帐，重锦方床。\n轻寒画眉尚懒，想留连、一线枕痕香。\n无语因谁悒怏，何心重理丝簧。\n花房。\n空记旧周郎。\n指印□鸳鸯。\n悄不堪□□，暗尘绣陌，淡月幽坊。", 
    "rhythmic": "木兰花慢"
  }, 
  {
    "author": "仇远", 
    "content": "泥凉闲倚竹，奈冉冉、碧云何。\n爱水槛空明，风疏画扇，雪透香罗。\n惺松未成楚梦，看玲珑、清影罩平坡。\n便有一庭秋意，碎蛩声乱寒莎。\n银河。\n不起纤波。\n天似水，月明多。\n算江南再有，贺方回在，空费吟哦。", 
    "rhythmic": "木兰花慢"
  }, 
  {
    "author": "仇远", 
    "content": "一声啼无芳草。\n南浦晴波云渺渺。\n蠹尘珠网满香车，三十六桥春悄悄。\n垂杨柳舞吹笙道。", 
    "rhythmic": "木兰花令"
  }, 
  {
    "author": "仇远", 
    "content": "翠鸾不隔巫山路。\n无人肯指行云处。\n徙倚最高楼。\n秋波春望愁。\n先来愁似雾。\n更下丝丝雨。\n芳径溅香泥。\n苔花滑马蹄。", 
    "rhythmic": "菩萨蛮"
  }, 
  {
    "author": "仇远", 
    "content": "瑶琴欲把相思谱。\n殷勤难写相思语。\n人在碧苕滨。\n相思烟水深。\n鳞波流碎月。\n荏苒年芳歇。\n何处寄相思。\n白苹秋一枝。", 
    "rhythmic": "菩萨蛮"
  }, 
  {
    "author": "仇远", 
    "content": "晓星低射疏，寒却枕还慵起。\n炊烟逗屋，隔房人语，镫前行李。\n霜滑平桥，雾迷衰草，时间流水。\n怅雕鞍独拥，清寒满袖，入斜月、空山里。\n谩把鞭梢暗指。\n酒旗边、柴门又闭。\n分水点墨，因风欲寄，梅花万里。\n宝帐春慵，梦中肯信，有人憔悴。\n待归来、别倚新腔，换却泪毫愁纸。", 
    "rhythmic": "水龙吟"
  }, 
  {
    "author": "仇远", 
    "content": "碧溪湾，疏竹外，正小春天气。\n绿珠羞涩，半吐椒红可人意。\n月香传瘦影，露脸凝清泪。\n笑倡条冶叶，怕冷尚贪睡。\n马行迟，雪未霁。\n还忆前村里。\n青禽啁哳，疑是当时梦初起。", 
    "rhythmic": "早梅芳近・早梅芳"
  }, 
  {
    "author": "仇远", 
    "content": "夕阳门巷荒城曲，清音早鸣秋树。\n薄翦绡衣，凉生鬓影，独饮天边风露。\n朝朝暮暮。\n奈一度凄吟，一番凄楚。\n尚有残声，蓦然飞过别枝去。\n齐宫往事谩省，行人犹与说，当时齐女。\n雨歇空山，月笼古柳，彷佛旧曾听处。\n离情正苦。\n甚懒拂冰笺，倦拈琴谱。\n满地霜红，浅莎寻蜕羽。", 
    "rhythmic": "齐天乐"
  }, 
  {
    "author": "董嗣杲", 
    "content": "莲幽竹邃，旧池亭几处，多爱君子。\n醉玉吹香还认取，忙里得闲标致。\n心逐云帆，情随烟笛，高会知谁继。\n宵筵会启，蓦然身外浮世。\n因见杜牧疏狂，前缘梦里，谩蹙双眉翠。\n香满屏山春满几，炉拥麝焦禽睡。", 
    "rhythmic": "湘月・念奴娇"
  }, 
  {
    "author": "董嗣杲", 
    "content": "玉山曾醉凉州梦，图芳无今古。\n露颗虬藤，风枝蠹叶，遗墨何人收取。\n当时赠与。\n记轻别西湖，笑离南浦。\n万里奚囊，岂知随处助吟苦。\n归来情寄谩远，旧寻犹在望，荒亭荒圃。\n绀蕾攒冰，苍阴弄月，休说堆盘马乳。\n云梯尚阻。\n袖一幅秋烟，扫空尘土。\n静想山窗，半乘寒架雨。", 
    "rhythmic": "齐天乐"
  }, 
  {
    "author": "高远", 
    "content": "", 
    "rhythmic": "失调名"
  }, 
  {
    "author": "杨均", 
    "content": "丹楹转月。\n金绣纷幢钺。\n勋在有唐宗社，人千载、仰英烈。\n维辰嗟尽节。", 
    "rhythmic": "霜天晓角"
  }, 
  {
    "author": "杨均", 
    "content": "当年宋壁。\n血拥河流赤。\n全护东南形胜，百易万、五神力。\n人心同奋激。", 
    "rhythmic": "霜天晓角"
  }, 
  {
    "author": "杨均", 
    "content": "忠忱谊。\n对越如丹赤。\n缅想遗风馀烈，犹身见、古颜色。\n惟馨非黍稷。", 
    "rhythmic": "霜天晓角"
  }, 
  {
    "author": "胡幼黄", 
    "content": "有喜君初度，风雨作秋声。\n连旬烈日，稻畦麦垅欲扬尘。\n好似天瓢在手，笑把群龙呵叱，四野注如倾。\n勃勃生意满，翠浪涌纵横。\n君知否，仁者寿，寿斯仁。\n自从三代而下，民命寄苍。\n满目桑麻谷粟，满目簿书期会，试说与仁人。\n小试作霖手，苏醒永新民。", 
    "rhythmic": "水调歌头"
  }, 
  {
    "author": "熊禾", 
    "content": "秋宵倦起，起来风露湿人衣。\n休休未是早行时。\n旋摘青蔬炊饭，暖酒就炉围。\n值青山有意，且把诗题。\n兴阑便归，忽邂逅、故人期。\n道是游山正叔，消息曾知。", 
    "rhythmic": "婆罗门引"
  }, 
  {
    "author": "熊禾", 
    "content": "自笑生身，历事以来，垂六十年。\n今浮沈闾里，半非识面，交游朋友，各已华颠。\n富贵不来，少年已去，空见悠悠岁月迁。\n虽然是，壮心一点，犹自依然。\n新阳又长天边。\n人指似山间诗酒仙。\n算胸次崔嵬，不胜百，笔端枯槁，难足千篇。\n隐几杖藜，相耕听诵，聊看诸郎相後先。\n馀何事，但读书煮茗，日晏高眠。", 
    "rhythmic": "沁园春"
  }, 
  {
    "author": "熊禾", 
    "content": "斗转旋霄，梧飘金井，洞天秋气方新。\n幔亭仙子，飞佩下瑶京。\n霞袂霓裳缥缈，冰肌莹、月作精神。\n云动，琼仙歌舞，共庆捧瑶觥。\n蟾宫，人未老，纵横礼乐，谈笑功句名。\n从今去，有多少、富贵光荣。\n且听宾云奏曲，千秋岁、更引清声。\n齐眉处，朱颜绿鬓，相与共长生。", 
    "rhythmic": "满庭芳"
  }, 
  {
    "author": "熊禾", 
    "content": "翠旗迎风辇。\n正金母、西游瑶台宝殿。\n蓬莱都历遍。\n□飘然来到，笙歌庭院。\n朱颜绿鬓。\n须尽道、人间罕见。\n更恰恰占得，美景良辰，小春天暖。\n开宴。\n画堂深处，银烛高烧，珠帘任卷。\n香浮宝篆。\n翻舞袖，掩歌扇。\n看兰孙桂子，成团成簇，共捧金荷齐劝。\n□从今、鹤算龟龄，天长地远。", 
    "rhythmic": "瑞鹤仙"
  }, 
  {
    "author": "詹无咎", 
    "content": "龟儿吐火，鹤儿衔火。\n药线上、轮儿走火。\n十胜一斗七星毯，一架上、有许多包裹。\n梨花数朵。\n杏花数朵。\n又开放、牡丹数朵。\n便当场好手路歧人，也须教、点头咽唾。", 
    "rhythmic": "鹊桥仙"
  }, 
  {
    "author": "詹无咎", 
    "content": "梅子黄时雨。\n对幽窗、依依抱独，几多愁绪。\n润逼琴丝无雅韵，难续文园旧诣。\n头白尽、相如谁顾。\n燕子楼空尘又锁，望天涯、不寄红丝缕。\n嗟往事，且休语。\n伤情当日班衣舞。\n更宫衣、香罗乍带，九天繁露。\n一寸草心迎永日，更把葵心自许。\n怎料有、风推雨如。\n惹起灵均千古恨，转凄凉、更不成端午。\n拼小醉，读骚句。", 
    "rhythmic": "贺新郎"
  }, 
  {
    "author": "王槐建", 
    "content": "武夷一片闲云，被风吹落清原顶。\n溪梅馥馥，飞来相傍，不嫌凄冷。\n瓦釜争鸣，丝桐一曲，满城倾听。\n奈阳春未了，骊驹已驾，桐阴底、梦魂醒。\n何限吟笺赋笔，甚乡心、分却清兴。\n鳌峰胜处，遥知风月，属谁管领。\n邂逅何时，无穷事业，有穷光景。\n但相期、不负初心，此外分、皆前定。", 
    "rhythmic": "水龙吟"
  }, 
  {
    "author": "刘应李", 
    "content": "濯沧浪，歌窈窕，云日弄微霁。\n屏倚曾空，鹤去几何岁。\n尚留洞草芊青，岩花重碧，游泳处、露中风袂。\n木兰舣。\n亭外冉冉斜阳，杯行尚联断。\n独凭危阑，解渴漱寒水。\n少须酒力还低，茶香不断，清与处、月明川底。", 
    "rhythmic": "祝英台近"
  }, 
  {
    "author": "王梦应", 
    "content": "问谁歌、暗香疏影，此花堪照人世。\n起持霜月为花寿，天亦愿花千岁。\n谁有意。\n著如此人间，更著花如此。\n高寒洒洒。\n看浩荡刚风，跨虬飞佩，玉影乱如水。\n行春处，一笑人间紫翠。\n纷纷窥此天地。\n寿如川至。\n□好是、涧翁兹岁喜。\n荣沾南儒恩例。\n捧觞更喜郎君美。\n任夜来归侍。\n见说生辰，恰逢本命，寿筵且未。\n听老聃孙子。\n祝公耆艾，祝公富贵。", 
    "rhythmic": "摸鱼儿"
  }, 
  {
    "author": "王梦应", 
    "content": "浅帻分秋，凉尊试月，西风未雁犹蝉。\n看芙蓉影里，绿鬓年年。\n日上云帆压海，尘清玉马行天。\n更烟楼凤举，风幕麟游，锦後珠前。\n绿阴池馆如画，记晴春药径，雨晓芝田。\n已办十年笑语，小聚云边。", 
    "rhythmic": "锦堂春・锦堂春慢"
  }, 
  {
    "author": "王梦应", 
    "content": "欲霜更雨，记青云篱落，东风前此。\n帘外客秋人共老，雁与愁飞千里。\n水郭烟明，竹陂波小，万叶寒声起。\n凭高那更，九嶷吹尽云气。\n婉娩空复多情，年年晋梦，花与柴桑是。\n谁解意消风日晚，短笛孤舟林水。\n江蟹笼新，露萸斟浅，浇得乡关思。\n平芜天远，一痕黄抹秋霁。", 
    "rhythmic": "念奴娇"
  }, 
  {
    "author": "王梦应", 
    "content": "瞢腾晓被，听堕冰屋角，晴仍未。\n土湿烟生，庭掩寒青，障泥懒为春试。\n东风旧与花飞去，料记得、年年沙际。\n忍落梅、万点苔根，化作一窗离思。\n犹忆蔫红稚绿，断桥雪未扫，天近春易。\n老对荒寒，事旧人新，雁後不成情味。\n人间解有花如海，待一片、不教随水。\n但玉香、酥影玲珑，逐日暖红云里。", 
    "rhythmic": "疏影"
  }, 
  {
    "author": "王梦应", 
    "content": "寒窗月晴。\n寒梢露明。\n一痕归影灯青。\n又分携短亭。\n蘅皋佩云。\n蒸溪酒春。\n有谁勤说归程。\n是峰头雁声。", 
    "rhythmic": "醉太平"
  }, 
  {
    "author": "孙锐", 
    "content": "平湖千顷浪花飞。\n春後银鱼霜更肥。", 
    "rhythmic": "渔父词・渔父"
  }, 
  {
    "author": "孙锐", 
    "content": "渔钓有遗逸，天子宠元真。\n赐之奴仆，得随妫艳下神京。\n几度苹汀蓼岸，不问金钩无饵，谈笑取冰鳞。\n珍重主人意，名我曰樵青。\n肩兰桨，萦桂棹，出波津。\n凌虚上□□□，□□会群真。\n卸下绿蓑青笠，付与渔童收管，相与□红尘。\n归去又□□，同赏洞中春。", 
    "rhythmic": "水调歌头"
  }, 
  {
    "author": "李琳", 
    "content": "碧醮江山，鹤唳晓、云献画屏。\n瑶宫敞，舞金翔翠，巍枕春城。\n龙背神瓢飞旱雨，虹光花石转阴晴。\n蔼昼香、飞雾福苍生，千古灵。\n箫莺响，笙鹤鸣。\n瑞烟起，彩云行。\n满阑干花影，绣扬帘旌。\n佛界三千笼日月，仙楼十二挂星辰。\n望赭袍、霞佩并云，游紫清。", 
    "rhythmic": "满江红"
  }, 
  {
    "author": "李琳", 
    "content": "蕊珠仙驭远，横羽葆、簇霓旌。\n甚鸾月流辉，凤云布彩，翠绕蓬瀛。\n舞衣怯环佩冷，问梨园、几度沸歌声。\n梦里芝田八骏，禁中花漏三更。\n繁华一瞬化飞尘，辇路劫灰平。\n恨碧灭烟销，红凋露粉，寂寞秋城。", 
    "rhythmic": "木兰花慢"
  }, 
  {
    "author": "李琳", 
    "content": "淡烟疏雨，香径渺啼。\n新晴昼帘闲卷，燕外寒犹力。\n依约天涯芳草，染得春风碧。\n人间陈迹。\n斜阳今古，几缕游丝趁飞蝶。\n柳向尊前起舞，又觉春如客。\n翠袖折取嫣红，笑与簪华发。", 
    "rhythmic": "六么令"
  }, 
  {
    "author": "醴陵士人", 
    "content": "宰相巍巍坐庙堂。\n说着经量。\n便要经量。\n那个臣僚上一章。\n头说经量。\n尾说经量。\n轻狂太守在吾邦。\n闻说经量。\n星夜经量。\n山东河北久抛荒。\n好去经量。\n胡不经量。", 
    "rhythmic": "一翦梅"
  }, 
  {
    "author": "褚生", 
    "content": "半堤花雨。\n对芳辰消遣，无奈情绪。\n春色尚堪描画在，万紫千红尘土。\n鹃促归期，莺收佞舌，燕作留人语。\n绕栏红药，韶华留作孤主。\n真个恨杀东风，几番过了，不似今番苦。\n乐事赏心磨灭尽，忽见飞书传羽。", 
    "rhythmic": "百字令・念奴娇"
  }, 
  {
    "author": "褚生", 
    "content": "倚危栏，斜日暮。\n蓦蓦甚情绪。\n稚柳娇黄，全未禁风雨。\n春江万里云涛，扁舟飞渡。\n那更听、塞鸿无数。\n叹离阻。\n有恨落天涯，谁念孤旅。\n满目风尘，冉冉如飞雾。\n是何人惹愁来，那人何处。\n怎知道、愁来不去。", 
    "rhythmic": "祝英台近"
  }, 
  {
    "author": "徐君宝妻", 
    "content": "汉上繁华，江南人物，尚遗宣政风流。\n绿窗朱户，十里烂银钩。\n一旦刀兵齐举，旌旗拥、百万貔貅。\n长驱入，歌台舞榭，风卷落花愁。\n清平三百载，典章人物，扫地俱休。\n幸此身未北，犹客南州。\n破鉴徐郎何在，空惆怅、相见无由。\n从今後，梦魂千里，夜夜岳阳楼。", 
    "rhythmic": "满庭芳"
  }, 
  {
    "author": "徐君宝妻", 
    "content": "双峦斗碧，寒玉雕秋壁。\n两道凝螺天半，横无限、青青色。\n拍案涛声急。", 
    "rhythmic": "霜天晓角"
  }, 
  {
    "author": "刘氏", 
    "content": "我生不辰，逢此百罹，况乎乱离。\n奈恶因缘到，不夫不主，被擒捉去。\n为妾为妻。\n父母公姑，弟兄姐妹，流落不知东与西。\n心中事，把家书写下，分付伊谁。\n越人北向燕支。\n回首望、雁峰天一涯。\n奈翠鬟云软，笠儿怎带，柳腰春细，马性难骑。\n缺月疏桐，淡烟衰草，对此如何不泪垂。\n君知否，我生於何处，死亦魂归。", 
    "rhythmic": "沁园春"
  }, 
  {
    "author": "无闻翁", 
    "content": "埋怨姐姐，衔恨婆婆。", 
    "rhythmic": "沁园春"
  }, 
  {
    "author": "杨氏", 
    "content": "便归去，懒东涂西抹，学少年婆。", 
    "rhythmic": "沁园春"
  }, 
  {
    "author": "杨氏", 
    "content": "错应谁铸。", 
    "rhythmic": "满庭芳"
  }, 
  {
    "author": "张淑芳", 
    "content": "墨痕香，红蜡泪。\n点点愁人离思。\n桐叶落，蓼花残。\n雁声天外寒。\n五云岭，九溪坞。\n待到秋来更苦。\n风淅淅，水淙淙。\n不教蓬径通。", 
    "rhythmic": "更漏子"
  }, 
  {
    "author": "张淑芳", 
    "content": "罗襟湿未乾，又是凄凉雪。\n欲睡难成寐、音书绝。\n窗前竹叶，凛凛狂风折。\n寒衣弱不胜，有甚遥肠，望到春来时节。\n孤灯独照，字字吟成血。\n仅梅花知苦、香来接。\n离愁万种，提起心头切。", 
    "rhythmic": "满路花・促拍满路花"
  }, 
  {
    "author": "张淑芳", 
    "content": "散步山前春草香。\n朱阑绿水绕吟廊。\n花枝惊堕绣衣裳。\n或定或摇江上柳，为莺为凤月中篁。\n为谁掩抑锁芸窗。", 
    "rhythmic": "浣溪沙"
  }, 
  {
    "author": "王易简", 
    "content": "宫烟晓散春如雾。\n参差护晴窗户。\n柳色初分，饧香未冷，正是清明百五。\n临流笑语。\n映十二阑干，翠红妒。\n短帽轻鞍，倦游曾遍断桥路。\n东风为谁媚妩。\n岁华顿感慨，双鬓何许。\n前度刘郎，三生杜牧，赢得征衫尘土。\n心期暗数。\n总寂寞当年，酒筹花谱。\n付与春愁，小楼今夜雨。", 
    "rhythmic": "齐天乐"
  }, 
  {
    "author": "王易简", 
    "content": "暗帘吹雨，怪西风梧井，凄凉何早。\n一寸柔情千万缕，临镜霜痕惊老。\n雁影关山，蛩声院宇，做就新怀抱。\n湘皋遗佩，故人空寄瑶草。\n已是摇落堪悲，飘零多感，那更长安道。\n衰草寒芜吟未尽，无那平烟残照。", 
    "rhythmic": "酹江月・念奴娇"
  }, 
  {
    "author": "王易简", 
    "content": "庭草春迟，汀苹香老，数声悄苍玉。\n年晚江空，天寒日暮，壮怀聊寄幽独。\n倦游多感，更西北、高楼送目。\n佳人不见，慷慨悲歌，夕阳乔木。\n紫霞洞云深，袅袅馀香，凤箫谁续。\n桃花赋在，竹枝词远，此恨年年相触。", 
    "rhythmic": "庆宫春・高阳台"
  }, 
  {
    "author": "王易简", 
    "content": "烟峤收痕，云沙拥沫，孤槎万里春聚。\n蜡杵冰尘，水研花片，带得海山风露。\n纤痕透晓，银镂小、初浮一缕。\n重剪纱窗暗烛，深垂绣帘微雨。\n馀馨恼人最苦。\n染罗衣、少年情绪。\n谩省佩珠曾解，蕙羞兰妒。\n好是芳钿翠妩。", 
    "rhythmic": "天香"
  }, 
  {
    "author": "王易简", 
    "content": "翠裳微护冰肌，夜深暗泣瑶台露。\n芳容淡泞，风神萧散，凌波晚步。\n西子残妆，环儿初起，未须匀注。\n看明素袜，相逢憔悴，当应被、西风误。\n十里云愁雪妒。\n抱凄凉、盼娇无语。\n当时姐妹，朱颜楼褪酒，红衣按舞。\n别浦重寻，旧盟唯有，一行鸥鹭。\n伴玉颜月晓，盈盈冷艳，洗人间暑。", 
    "rhythmic": "水龙吟"
  }, 
  {
    "author": "王易简", 
    "content": "怪鲛宫、水晶帘卷，冰痕初断香缕。\n澄波荡桨人初到，三十六陂烟雨。\n春又去。\n伴点点荷钱，隐约吴中路。\n相思日暮。\n恨洛浦娉婷，芳钿翠剪，奁影照凄楚。\n功名梦，消得西风一度。\n高人今在何许。\n鲈香菰冷斜阳里，多少天涯意绪。\n谁记取。\n但枯豉红盐，溜玉凝秋箸。\n尊前起舞。\n算唯有渊明，黄花岁晚，此兴共千古。", 
    "rhythmic": "摸鱼儿"
  }, 
  {
    "author": "王易简", 
    "content": "翠云深锁齐姬恨，纤柯暗翻冰羽。\n锦瑟重调，绡衣乍著，聊饮人间风露。\n相逢甚处。\n记槐影初凉，柳阴新雨。\n听尽残声，为谁惊起又飞去。\n商量秋信最早。\n晚来吟未彻，却是凄楚。\n断韵还连，馀悲似咽，欲和愁边佳句。\n幽期谁语。\n怕寒叶凋零，蜕痕尘土。\n古木斜晖，向人怀抱苦。", 
    "rhythmic": "齐天乐"
  }, 
  {
    "author": "冯应瑞", 
    "content": "枯石流痕，残沙拥沫，骊宫夜蛰惊起。\n海市收时，鲛人分处，误入众芳丛里。\n春霖未就，都化作、凄凉云气。\n惟有清寒一点，消磨小窗残醉。\n当年翠篝素被。\n拂馀薰、倦怀如水。\n谩惜舞红犹在，为谁重试。", 
    "rhythmic": "天香"
  }, 
  {
    "author": "唐艺孙", 
    "content": "螺甲磨星，犀株杵月，蕤英嫩压拖水。\n海蜃楼高，仙蛾钿小，缥缈结成心字。\n麝煤候暖，载一朵、轻云不起。\n银叶初生薄晕，金猊旋翻纤指。\n芳杯恼人渐醉。\n碾微馨、凤团闲试。\n满架舞红都换，懒收珠佩。", 
    "rhythmic": "天香"
  }, 
  {
    "author": "唐艺孙", 
    "content": "柳风微扇闲池阁，深林翠阴人静。\n渐理琴丝，谁调金奏，凄咽流空清韵。\n虹明雨润。\n正乍集庭柯，凭阑新听。\n午梦惊回，有人娇困酒初醒。\n西轩晚凉又嫩。\n向枝头占得，银露千顷。\n蜕翦花轻，羽翻纸薄，老去易惊秋信。\n残声送暝。\n恨秦树斜阳，暗催光景。\n淡月疏桐，半窗留鬓影。", 
    "rhythmic": "齐天乐"
  }, 
  {
    "author": "唐艺孙", 
    "content": "收帆渡口。\n认远岸夜篝，松炬如昼。\n还见沙痕雪涨，水纹霜後。\n秦宫梦到无肠断，望明河、月斜疏柳。\n琐窗相对，茶边犹记，眼波频溜。\n渐嫩菊、初绿酒。\n叹风味尊前，潇洒如旧。\n几度金橙香雾，玉盘纤手。\n清愁小醉凄凉里，拼今生、容易消瘦。\n草心春浅，年年相忆，看灯时候。", 
    "rhythmic": "桂枝香"
  }, 
  {
    "author": "吕同老", 
    "content": "冰片熔肌，水沈换骨，蜿蜒梦断瑶岛。\n翦碎腥云，杵匀枯沫，妙手制成翻巧。\n金篝候火，无似有、微薰初好。\n帘影垂风不动，屏深护春宜小。\n残梅舞红褪了。\n佩珠寒、满怀清峭。\n几度酒馀重省，旧愁多少。", 
    "rhythmic": "天香"
  }, 
  {
    "author": "吕同老", 
    "content": "素肌不污天真，晓来玉立瑶池里。\n亭亭翠盖，盈盈素靥，时妆净洗。\n太液波翻，霓裳舞罢，断魂流水。\n甚依然、旧日浓香淡粉，花不似，人憔悴。\n欲唤凌波仙子。\n泛扁舟、浩波千里。\n只愁回首，冰帘半掩，明乱坠。\n月影凄迷，露华零落，小阑谁倚。\n共芳盟，犹有双栖雪鹭，夜寒惊起。", 
    "rhythmic": "水龙吟"
  }, 
  {
    "author": "吕同老", 
    "content": "绿荫初蔽林塘路，凄凄乍流清韵。\n倦咽高槐，惊嘶别柳，还忆当曾听。\n西窗梦醒。\n叹弦绝重调，珥空难整。\n绰约冰绡，夜深谁念露华冷。\n不知身世易老，一声声断续，频报秋信。\n坠叶山明，疏枝月小，惆怅齐姬薄幸。\n馀音未尽。\n早枯翼飞仙，暗嗟残景。\n见洗冰奁，怕翻双翠鬓。", 
    "rhythmic": "齐天乐"
  }, 
  {
    "author": "吕同老", 
    "content": "松江岸侧。\n正乱叶坠红，残浪收碧。\n犹记灯寒暗聚，簖疏轻入。\n休嫌郭索尊前笑，且开颜、共倾芳液。\n翠橙丝雾，玉葱浣雪，嫩黄初擘。\n自那日、新诗换得。\n又几度相逢，落潮秋色。\n常是篱边早菊，慰渠岑寂。\n如今谩有江山兴，更谁怜、草泥踪迹。\n但将身世，浮沈醉乡，旧游休忆。", 
    "rhythmic": "桂枝香"
  }, 
  {
    "author": "李居仁", 
    "content": "瀛峤浮烟，沧波挂月，潜虬睡起清晓。\n万里槎程，一番花信，付与露薇冰脑。\n纤云渐暖，凝翠席、氤氲不了。\n银叶重调火活。\n珠帘日垂风悄。\n螺屏酒醒梦好。\n绣罗帱、依旧痕少。\n几度试拈心字，暗惊芳抱。\n隐约仙舟路杳。", 
    "rhythmic": "天香"
  }, 
  {
    "author": "李居仁", 
    "content": "蕊仙群拥宸游，素肌似怯波心冷。\n霜裳缟夜，冰壶凝露，红尘洗尽。\n弄玉轻盈，飞琼绰约，淡妆临镜。\n更多情、一片碧云不掩，笼娇面、回清影。\n菱唱数声乍听。\n载名娃、藕丝萦艇。\n雪鸥沙鹭，夜来同梦，晓风吹醒。\n酒量全消，粉痕微渍，色明香莹。\n问此花，盖贮瑶池，应未许、繁红并。", 
    "rhythmic": "水龙吟"
  }, 
  {
    "author": "唐珏", 
    "content": "淡妆人更婵娟，晚奁净洗铅华腻。\n泠泠月色，萧萧风度，娇红敛避。\n太液池空，霓裳舞倦，不堪重记。\n叹冰魂犹在，翠舆难驻，玉簪为谁轻坠。\n别有凌空一叶，泛青寒、素波千里。\n珠房泪湿，明恨远，旧游梦里。\n羽扇生秋，琼楼不夜，尚遗仙意。\n奈香易散，绡衣半脱，露凉如水。", 
    "rhythmic": "水龙吟"
  }, 
  {
    "author": "唐珏", 
    "content": "渐沧浪、冻痕消尽。\n琼丝初漾明镜。\n鲛人夜翦龙髯滑，织就水晶帘冷。\n凫叶净。\n最好似、嫩荷半卷浮倩影。\n玉流翠凝。\n早枯豉融香，红盐和雪，醉齿嚼清莹。\n功名梦，曾被秋风唤醒。\n故人应动高兴。\n悠然世味浑如水，千里旧怀谁省。\n空对景。\n奈回首、姑苏台畔愁波暝。\n烟寒夜静。\n但只有芳洲，苹花共老，何日泛归艇。", 
    "rhythmic": "摸鱼儿"
  }, 
  {
    "author": "唐珏", 
    "content": "蜡痕初染仙茎露，新声又移凉影。\n佩玉流空，绡衣翦雾，几度槐昏柳暝。\n幽窗睡醒。\n奈欲断还连，不堪重听。\n怨结齐姬，故宫烟树翠阴冷。\n当时旧情在否，晚妆清镜里，犹记娇鬓。\n乱咽频惊，馀悲渐杳，摇曳风枝未定。\n秋期话尽。\n又抱叶凄凄，暮寒山静。\n付与孤蛩，苦吟清夜永。", 
    "rhythmic": "齐天乐"
  }, 
  {
    "author": "唐珏", 
    "content": "松江舍北。\n正水落晚汀，霜老枯荻。\n还见青匡似绣，绀螯如戟。\n西风有恨无肠断，恨东流、几番潮沙。\n夜灯争聚微光，挂影误投帘隙。\n更喜荐、新玉液。\n正半壳含黄，一醉秋色。\n纤手香橙风味，有人相忆。\n江湖岁晚听飞雪，但沙痕、空记行迹。\n至今茶鼎，时时犹认，眼波愁碧。", 
    "rhythmic": "桂枝香"
  }, 
  {
    "author": "赵汝钠", 
    "content": "露华洗尽凡妆，玉妃来侍瑶池宴。\n风裳水佩，冰肌雪艳，清凉不汗。\n解语情多，凌波步稳，酒容易散。\n想温泉浴罢，天然真态，浑疑是、宫妆浅。\n暗想凄愁别岸。\n粉痕消、香腮凝汗。\n雪空冰冷，此情唯许，鹭知鸥见。\n羽扇微摇，翠帷低拥，清凉庭院。\n待夜深，月上阑干，更邀取、娥伴。", 
    "rhythmic": "水龙吟"
  }, 
  {
    "author": "曹稆孙", 
    "content": "极目天如画。\n水花中、涌出莲宫，翠楹碧瓦。\n胜景中川金焦似，勒石□□□□。\n尚隔浦、风烟不跨。\n妖蜃自降真歇手，涨平沙、妙补乾坤罅。\n双寺合，万僧夏。\n东西塔影龙分挂。\n夜无云、点点一天，星斗相射。\n七十二滩声到海，括橹瓯帆上下。\n泣不为、琵琶声哑。\n故寝荒凉成一梦，问来鸥、去鹭无知者。\n烟树湿，怒涛打。", 
    "rhythmic": "贺新郎"
  }, 
  {
    "author": "林横舟", 
    "content": "一呈秀，近迎长佳节，拟书云物。\n隐隐虹桥天际下，光照梅仙丹壁。\n鹏路横飞，蟾宫直上，早脱麻衣雪。\n一时篇翰，并游俱是魁杰。\n长记怀燕良辰，华堂称庆，皓齿清歌发。\n自暖杯中须缓举，莫放金炉香灭。", 
    "rhythmic": "大江词・念奴娇"
  }, 
  {
    "author": "杨舜举", 
    "content": "残照西风一片愁。\n疏杨画出六桥秋。\n游人不上十三楼。\n有泪金仙还泣汉，无心玉马已朝周。\n平湖寂寂水空流。", 
    "rhythmic": "浣溪沙"
  }, 
  {
    "author": "危复之", 
    "content": "早叶初莺，晚风孤蝶，幽思何限。\n檐角萦云，阶痕积雨，一夜苔生遍。\n玉窗闲掩，瑶琴慵理，寂寞水沈烟断。\n悄无言，春归无觅处，卷帘见双飞燕。\n风亭泉石，烟林薇蕨，梦绕旧时曾见。\n江上闲鸥，心盟犹在，分得眠沙半。\n引觞浮月，飞谈卷雾，莫管愁深欢浅。\n起来倚阑干，拾得残红一片。", 
    "rhythmic": "永遇乐"
  }, 
  {
    "author": "罗志仁", 
    "content": "湿苔青，妖血碧，坏垣红。\n怕精灵、来往相逢。\n荒烟瓦砾，宝钗零乱隐鸾龙。\n吴峰越，翠颦锁、苦为谁容。\n浮屠换、昭阳殿，僧磬改、景阳钟。\n兴亡事、泪老金铜。", 
    "rhythmic": "金人捧露盘"
  }, 
  {
    "author": "罗志仁", 
    "content": "来鸿又去燕。\n看罢江潮收画扇。\n湖曲雕阑倚倦。\n正船过西陵，快篙如箭。\n凌波不见。\n但陌花、遗曲凄怨。\n孤山路，晚蒲病柳，淡绿锁深院。\n谁恨。\n五云深处宫殿。\n记旧日、曾游翠辇。\n青红如写便面。\n下鹄池荒，放鹤人远。\n粉墙随岸转。", 
    "rhythmic": "霓裳中序第一"
  }, 
  {
    "author": "罗志仁", 
    "content": "歌咽翠眉低。\n湖船客、尊酒谩重携。\n正断续斋钟，高峰南北，飘零野褐，太乙东西。\n凄凉处，翠连松九里，僧马溅障泥。\n葛岭楼台，梦随烟散，吴山宫阙，恨与云霁。\n灵峰飞来久，飞不去，有落日断猿啼。\n无限风荷废港，露柳荒畦。", 
    "rhythmic": "风流子"
  }, 
  {
    "author": "罗志仁", 
    "content": "危榭摧红，断砖埋玉，定王台下园林。\n听樯干燕子，诉别後惊心。\n尽江上、青峰好在，可怜曾是，野烧痕深。\n付潇湘渔笛，吹残今古销沈。\n妙奴不见，纵秦郎、谁更知音。\n正雁妾悲歌，雕奚醉舞，楚户停砧。", 
    "rhythmic": "扬州慢"
  }, 
  {
    "author": "罗志仁", 
    "content": "君王曾惜如花面。\n往事多恩怨。\n霓裳和泪换袈裟。\n又送鸾舆北去、听琵琶。\n当年未削青螺髻。\n知是归期未。\n天花丈室万缘空。\n结绮临春何处、泪痕中。", 
    "rhythmic": "虞美人"
  }, 
  {
    "author": "罗志仁", 
    "content": "汉家糜粟诏，将不醉、饱生灵。\n便收拾银瓶，当垆人去，春歇旗亭。\n渊明权停种秫，遍人间，暂学屈原醒。\n天子宜呼李白，妇人却笑刘伶。\n提葫芦更有谁听。\n爱酒已无星。\n想难变春江，蒲桃酿绿，空想芳馨。", 
    "rhythmic": "木兰花慢"
  }, 
  {
    "author": "罗志仁", 
    "content": "晓莺催起。\n问当年秀色，为谁料理。\n怅别後、屏掩吴山，便楼燕月寒，鬓蝉云委。\n锦字无恁，付银烛、尽烧千纸。\n对寒泓静碧，又把去鸿，往恨都洗。\n桃花自贪结子。\n道东风有意，吹送流水。\n谩记得当日、心嫁卿卿，是日暮天寒，翠袖堪倚。\n扇月乘鸾，尽梦隔、婵娟千里。\n到嗔人、从今不信，画檐鹊喜。", 
    "rhythmic": "菩萨蛮"
  }, 
  {
    "author": "曾寅孙", 
    "content": "生绡蜀茧。\n笔底墨云飞一片。\n点点秋腴。\n收得骊龙颌下珠。\n兴来一扫。\n惜处有时悭似宝。\n露叶烟条。\n几度西风吹不凋。", 
    "rhythmic": "减字木兰花"
  }, 
  {
    "author": "沈钦", 
    "content": "有吴僧、醉倒墨池边，西风暗吹芳。\n对苍髯冷挂，龙珠万颗，晴映经窗。\n却似仙人黄鹤，笛里换时光。\n静处观生意，竹老梅荒。\n犹说当年分种，是枯槎远驾，万里途长。\n信留真何许，烨烨楮毫香。", 
    "rhythmic": "甘州・八声甘州"
  }, 
  {
    "author": "刘沆", 
    "content": "爱累累、万颗贯骊珠，特地写幽芳。\n想黄昏云淡，夜深人静，清影横窗。\n冷澹一枝两叶，笔下老秋光。\n参透圆明相，日观开荒。\n最是柔髭修梗，映风姿雾质，雅趣悠长。\n更淋漓草圣，把玩墨犹香。", 
    "rhythmic": "甘州・八声甘州"
  }, 
  {
    "author": "止禅师", 
    "content": "书是玉关来，泪向松江堕。\n梅自飘香柳自青，嘹唳征鸿过。\n沙漠暗尘飞，嵩狱愁云锁。\n淮上千营夜枕戈，此恨凭谁破。", 
    "rhythmic": "卜算子"
  }, 
  {
    "author": "蒋捷", 
    "content": "渺渺啼鸦了。\n亘鱼天、寒生峭屿，五湖秋晓。\n竹几一灯人做梦，嘶马谁行古道。\n起搔首、窥星多少。\n月有微黄篱无影，挂牵牛、数朵青花小。\n秋太淡，添红枣。\n愁痕倚赖西风扫。\n被西风、翻催鬓，与秋俱老。\n旧院隔霜帘不卷，金粉屏边醉倒。\n计无此、中年怀抱。\n万里江南吹箫恨，恨参差、白雁横天杪。\n烟未敛，楚山杳。", 
    "rhythmic": "贺新郎"
  }, 
  {
    "author": "蒋捷", 
    "content": "雁屿晴岚薄。\n倚层屏、千树高低，粉纤红弱。\n云隘东风藏不尽，吹艳生香万壑。\n又散入、汀蘅洲药。\n扰扰匆匆尘土面，看歌莺、舞燕逢春乐。\n人共物，知谁错。\n宝钗楼上围帘幕。\n小婵娟、双调弹筝，半霄鸾鹤。\n我辈中人无此分，琴思诗情当却。\n也胜似、愁横眉角。\n芳景三分才过二，便绿阴、门巷杨花落。\n沽斗酒，且同酌。", 
    "rhythmic": "贺新郎"
  }, 
  {
    "author": "蒋捷", 
    "content": "浪涌孤亭起。\n是当年、蓬莱顶上，海风飘坠。\n帝遣江神长守护，八柱蛟龙缠尾。\n斗吐出、寒烟寒雨。\n昨夜鲸翻坤轴动，卷雕、掷向虚空里。\n但留得，绛虹住。\n五湖有客扁舟舣。\n怕群仙、重游到此，翠旌难驻。\n手拍阑干呼白鹭，为我殷勤寄语。\n奈鹭也、惊飞沙渚。\n星月一天云万壑，览茫茫、宇宙知何处。\n鼓双楫，浩歌去。", 
    "rhythmic": "贺新郎"
  }, 
  {
    "author": "蒋捷", 
    "content": "梦冷黄金屋。\n叹秦筝、斜鸿阵里，素弦尘扑。\n化作娇莺飞归去，犹认纱窗旧绿。\n正过雨、荆桃如菽。\n此恨难平君知否，似琼台、涌起弹棋局。\n消瘦影，嫌明烛。\n鸳楼碎泻东西玉。\n问芳、何时再展，翠钗难卜。\n待把宫眉横云样，描上生绡画幅。\n怕不是、新来妆束。\n彩扇红牙今都在，恨无人、解听开元曲。\n空掩袖，倚寒竹。", 
    "rhythmic": "贺新郎"
  }, 
  {
    "author": "蒋捷", 
    "content": "深阁帘垂绣。\n记家人、软语灯边，笑涡红透。\n万叠城头哀怨角，吹落霜花满袖。\n影厮伴、东奔西走。\n望断乡关知何处，羡寒鸦、到著黄昏後。\n一点点，归杨柳。\n相看只有山如旧。\n叹浮云、本是无心，也成苍狗。\n明日枯荷包冷饭，又过前头小阜。\n趁未发、且尝村酒。\n醉探枵囊毛锥在，问邻翁、要写牛经否。\n翁不应，但摇手。", 
    "rhythmic": "贺新郎"
  }, 
  {
    "author": "蒋捷", 
    "content": "老子平生，辛勤几年，始有此庐。\n也学那陶潜，篱栽些菊，依他杜甫，园种些蔬。\n除了雕梁，肯容紫燕，谁管门前长者车。\n怪近日，把一庭明月，却借伊渠。\n鬓边白发纷如。\n又何苦招宾约客欤。\n但夏榻宵眠，面风枕，冬檐昼短，背日观书。\n若有人寻，只教僮道，这屋主人今自居。\n休羡彼，有摇金宝辔，织翠华裾。", 
    "rhythmic": "沁园春"
  }, 
  {
    "author": "蒋捷", 
    "content": "结算平生，风流债负，请一笔句。\n盖攻性之兵，花围锦阵，毒身之鸩，笑齿歌喉。\n岂识吾儒，道中乐地，绝胜珠帘十里楼。\n迷因底，叹晴乾不去，待雨淋头。\n休休。\n著甚来由。\n硬铁汉从来气食牛。\n但只有千篇，好诗好曲，都无半点，闲闷闲愁。\n自古娇波，溺人多矣，试问还能溺我不。\n高抬眼，看牵丝傀儡，谁弄谁收。", 
    "rhythmic": "沁园春"
  }, 
  {
    "author": "蒋捷", 
    "content": "蕙花香也。\n雪晴池馆如画。\n春风飞到，宝钗楼上，一片笙箫，琉璃光射。\n而今灯漫挂。\n不是暗尘明月，那时元夜。\n况年来、心懒意怯，羞与蛾儿争要。\n江城人悄初更打。\n问繁华谁解，再向天公借。\n剔残红。\n但梦里隐隐，钿车罗帕。\n吴笺银粉砑。", 
    "rhythmic": "女冠子"
  }, 
  {
    "author": "蒋捷", 
    "content": "电旗飞舞。\n双双还又争渡。\n湘漓云外，独醒何在，翠药红蘅，芳菲如故。\n深衷全未语。\n不似素车白马，卷潮起怒。\n但悄然、千载旧迹，时有闲人吊古。\n生平惯受椒兰苦。\n甚魄沈寒浪，更被馋蛟妒。\n结琼纫璐。\n料贝阙隐隐，骑鲸烟雾。\n楚妃花倚暮。", 
    "rhythmic": "女冠子"
  }, 
  {
    "author": "蒋捷", 
    "content": "笙月凉边，翠翘双舞，寿仙曲破。\n更听得艳拍流星，慢唱寿词初了，群唱莲歌。\n主翁楼上披鹤氅，展一笑、微微红透涡。\n襟怀好，纵炎官驻伞，长是春和。\n千年鼻祖事业，记曾趁雷声飞快梭。\n但也曾三径，抚松采菊，随分吟哦。", 
    "rhythmic": "大圣乐"
  }, 
  {
    "author": "蒋捷", 
    "content": "妒花风恶。\n吹青阴涨却，乱红池阁。\n驻媚景、别有仙葩，遍琼小台，翠油疏箔。\n旧日天香，记曾绕、玉奴弦索。\n自长安路远，腻紫肥黄，但谱东洛。\n天津霁红如昨。\n听鹃声度月，春又寥寞。\n散艳魄、飞入江南，转湖渺山茫，梦境难托。", 
    "rhythmic": "解连环"
  }, 
  {
    "author": "蒋捷", 
    "content": "清逼池亭，润侵山阁，雪气凝聚。\n未有蝉前，已无蝶後，花事随逝水。\n西园支径，今朝重到，半碍醉筇吟袂。\n除非是、莺身瘦小，暗中引雏穿去。\n梅檐溜滴，风来吹断，放得斜阳一缕。\n玉子敲枰，香绡落翦，声度深几许。\n层层离恨，凄迷如此，点破谩烦轻絮。\n应难认、争春旧馆，倚红杏处。", 
    "rhythmic": "永遇乐"
  }, 
  {
    "author": "蒋捷", 
    "content": "春入南塘，粉梅花、盈盈倚风微笑。\n虹晕贯帘，星球攒巷，遍地宝光交照。\n涌金门外楼台影，参差浸、西湖波渺。\n暮天远，芙蓉万朵，是谁移到。\n鬓双仙未老。\n陪玳席佳宾，暖香云绕。\n翠叩冰，银管嘘霜，瑞露满锺频。", 
    "rhythmic": "花心动"
  }, 
  {
    "author": "蒋捷", 
    "content": "练月萦窗，梦乍醒、黄花翠竹庭馆。\n心字夜香消，人孤另、双鹣被池羞看。\n拟待告诉天公，减秋声一半。\n无情雁。\n正用恁时飞来，叫云寻伴。\n犹记杏栊暖。\n银烛下、纤影卸佩款。\n春涡晕，红豆小，莺衣嫩，珠痕淡印芳汗。", 
    "rhythmic": "金盏子"
  }, 
  {
    "author": "蒋捷", 
    "content": "游丝纤弱。\n谩著意绊春，春难凭托。\n水暖成纹，云晴生影，双燕又窥帘幕。\n露添牡丹新艳，风摆秋千闲索。\n对此景，动高歌一曲，何妨行乐。\n行乐。\n春正好，无奈绿窗，孤负敲棋约。\n锦屋调笙，银瓶索酒，争奈也曾迷著。\n自从发凋心倦，常倚钩阑斜角。\n翠深处，看悠悠几点，杨花飞落。", 
    "rhythmic": "喜迁莺"
  }, 
  {
    "author": "蒋捷", 
    "content": "染柳烟消，敲菰雨断，历历犹寄斜阳。\n掩冉玉妃芳袂，拥出灵场。\n倩他鸳鸯来寄语，驻君舴艋亦何妨。\n渔榔静，独奏棹歌，邀妃试酌清觞。\n湖上云渐暝，秋浩荡，鲜风支尽蝉粮。\n赠我非环非佩，万斛生香。", 
    "rhythmic": "昼锦堂"
  }, 
  {
    "author": "蒋捷", 
    "content": "醉兮琼瀣浮觞些。\n招兮遣巫阳些。\n君毋去此，飓风将起，天微黄些。\n野马尘埃，污君楚楚，白霓裳些。\n驾空兮云浪，茫洋东下，流君往、他方些。\n月满兮西厢些。\n叫云矣、笛凄凉些。\n归来为我，重倚蛟背，寒鳞苍些。\n俯视春红，浩然一笑，吐山香些。\n翠禽兮弄晓，招君未至，我心伤些。", 
    "rhythmic": "水龙吟"
  }, 
  {
    "author": "蒋捷", 
    "content": "缟霜霏霁雪。\n渐翠没凉痕，猩浮寒血。\n山窗梦凄切。\n短吟筇犹倚，莺边新樾。\n花魂未歇。\n似追惜、芳消艳灭。\n挽西风、再入柔柯，误染绀云成缬。\n休说。\n深题锦翰，浅泛琼漪，暗春曾泄。\n情条万结。\n依然是，未愁绝。\n最怜他，南苑空阶堆遍，人隔仙蓬怨别。\n锁芙蓉、小殿秋深，碎虫诉月。", 
    "rhythmic": "瑞鹤仙"
  }, 
  {
    "author": "蒋捷", 
    "content": "绀烟迷雁迹。\n渐断鼓零钟，街喧初息。\n风檠背寒壁。\n放冰蜍飞到，丝丝窗隙。\n琼瑰暗泣。\n念乡关、霜芜似织。\n漫将身、化鹤归来，忘却旧游端的。\n欢极。\n蓬壶蕖浸，花院梨溶，醉连春夕。\n柯云罢弈。\n樱桃在，梦难觅。\n劝清光，乍可幽窗相伴，休照红楼夜笛。\n怕人间、换谱伊凉，素娥未识。", 
    "rhythmic": "瑞鹤仙"
  }, 
  {
    "author": "蒋捷", 
    "content": "玉霜生穗也。\n渺洲云翠痕，雁绳低也。\n层帘四垂也。\n锦堂寒早近，开炉时也。\n香风递也。\n是东篱、花深处也。\n料此花、伴我仙翁，未肯放秋归也。\n嬉也。\n缯波稳舫，镜月危楼，琼也。\n笼莺睡也。\n红妆旋、舞衣也。\n待纱灯客散，纱窗日上，便是严凝序也。\n换青毡、小帐围春，又还醉也。", 
    "rhythmic": "瑞鹤仙"
  }, 
  {
    "author": "蒋捷", 
    "content": "素肌元是雪。\n向雪里带香，更添奇绝。\n梅花太孤洁。\n问梨花何似，风标难识。\n长洲漾楫。\n料鸳边、娇容乍折。\n对珠栊、自翦凉衣，爱把淡罗轻叠。\n清彻。\n螺心翠靥，龙吻琼涎，总成虚设。\n微微醉缬。\n窗灯晕，弄明灭。\n算银台高处，芳菲仙佩，步遍纤云万叶。\n觉来时、人在红帱，半廊界月。", 
    "rhythmic": "瑞鹤仙"
  }, 
  {
    "author": "蒋捷", 
    "content": "傍池阑倚遍，问山影、是谁偷。\n但鹭敛琼丝，鸳藏绣羽，碍浴妨浮。\n寒流。\n暗冲片响，似犀椎、带月静敲秋。\n因念凉荷院宇，纷丸曾泛金瓯。\n妆楼。\n晓涩翠罂油。\n倦鬓理还休。\n更有何意绪，怜他半夜，瓶破梅愁。\n红。\n泪乾万点。", 
    "rhythmic": "木兰花慢"
  }, 
  {
    "author": "蒋捷", 
    "content": "渺琉璃万顷，冷光射、夕阳洲。\n见败柳漂枝，残芦泛叶，欲去仍留。\n罗帱。\n少年梦里，正窥帘、月浸素肌柔。\n谁念衰翁自老，断髭冻得成虬。\n凝眸。\n一望绝飞鸥。\n宇宙正清幽。\n漫细敲紫砚，轻呵翠管，吟思难抽。\n飕飕。", 
    "rhythmic": "木兰花慢"
  }, 
  {
    "author": "蒋捷", 
    "content": "书楼四面筠帘卷。\n微薰起，翠弄悬签丝软。\n楼上读书仙，对宝狻霏转。\n绣馆钗行云度影，滟寿觥、盈盈争劝。\n争劝。\n奈芸边事切，花中情浅。\n金奏未响昏蜩，早传言放却，舞衫歌扇。\n柳雨一窝凉，再展开湘卷。\n万颗蕖心琼珠辊，细滴与、银朱小砚。", 
    "rhythmic": "珍珠帘・真珠帘"
  }, 
  {
    "author": "蒋捷", 
    "content": "霞铄帘珠，云蒸篆玉，环楼婉婉飞铃。\n天上王郎，飚轮此地曾停。\n秋香不断台隍远，溢万丛、锦艳鲜明。\n事成尘，鸾凤箫中，空度歌声。\n翁一点清寒髓，惯餐英菊屿，饮露兰汀。\n透屋高红，新营小样花城。", 
    "rhythmic": "高阳台"
  }, 
  {
    "author": "蒋捷", 
    "content": "燕卷情丝，蜂黏落絮，天教绾住闲愁。\n闲里清明，匆匆粉涩红羞。\n灯摇缥晕茸窗冷，语未阑、蛾影分收。\n好伤情，春也难留，人也难留。\n芳尘满目悠悠。\n问萦云佩响，还绕谁楼。\n别酒才斟，从前心事都休。", 
    "rhythmic": "高阳台"
  }, 
  {
    "author": "蒋捷", 
    "content": "桥尾星沈，街心尘敛，天公还把春饶。\n桂月黄昏，金丝柳换星摇。\n相逢小曲方嫌冷，便暖薰、珠络香飘。\n却怜他、隔岁芳期，枉费囊绡。\n人情终似蛾儿舞，到翻宿粉，怎比初描。\n认得游踪，花骢不住嘶骄。", 
    "rhythmic": "高阳台"
  }, 
  {
    "author": "蒋捷", 
    "content": "听深深、谢家庭馆。\n东风对语双燕。\n似说朝来，天上婺星光现。\n金裁花诰紫泥香，绣裹藤舆红茵软。\n散蜡宫辉，行鳞厨品，至今人羡。\n西湖万柳如线。\n料月仙当此，小停飚辇。\n付与长年，教见海心波浅。", 
    "rhythmic": "春夏两相期"
  }, 
  {
    "author": "蒋捷", 
    "content": "稼翁居士，有几多抱负，几多声价。\n玉立绣衣霄汉表，曾览八州风化。\n进退行藏，此时正要，一著高天下。\n黄埃扑面，不成也控羸马。\n人道云出无心，才离山後，岂是无心者。\n自古达官酣富贵，住住遭人描画。\n只有青门，种瓜闲客，千载传佳话。\n稼翁一笑，吾今亦爱吾稼。", 
    "rhythmic": "念奴娇"
  }, 
  {
    "author": "蒋捷", 
    "content": "春愁怎画。\n正莺背带雪，酴花谢。\n细雨院深，淡月廊斜重帘挂。\n归时记约烧灯夜。\n早拆尽、秋千红架。\n纵然归近，风光又是，翠阴初夏。\n娅姹。\n青泫白，恨玉佩罢舞，芳尘凝榭。\n几拟情人，付与兰香秋罗帕。\n知他堕策斜拢马。", 
    "rhythmic": "绛都春"
  }, 
  {
    "author": "蒋捷", 
    "content": "黄花深巷，红叶低窗，凄凉一片秋声。\n豆雨声来，中间夹带风声。\n疏疏二十五点，丽谯门、不锁更声。\n故人远，问谁摇玉佩，檐底铃声。\n彩角声吹月堕，渐连营马动，四起笳声。\n闪烁邻灯，灯前尚有砧声。\n知他诉愁到晓，碎哝哝、多少蛩声。\n诉未了，把一半、分与雁声。", 
    "rhythmic": "声声慢"
  }, 
  {
    "author": "蒋捷", 
    "content": "夜倚读书床，敲碎唾壶，灯晕明灭。\n多事西风，把斋铃频掣。\n人共语、温温芋火，雁孤飞、萧萧桧雪。\n遍阑干外，万顷鱼天，未了予愁绝。\n鸡边长剑舞，念不到、此样豪杰。\n瘦骨棱棱，但凄其衾铁。", 
    "rhythmic": "尾犯"
  }, 
  {
    "author": "蒋捷", 
    "content": "一掬乡心，付杳杳、露莎烟苇。\n来相伴、凄然客影，谢他穷鬼。\n新绿旧红春又老，少玄老白人生几。\n况无情、世故荡摩中，凋英伟。\n词场笔，行群蚁。\n战场胄，藏群虮。\n问何如清昼，倚藤凭。\n流水青山屋上下，束书壶酒船头尾。\n任垂涎、斗大印黄金，狂周。", 
    "rhythmic": "满江红"
  }, 
  {
    "author": "蒋捷", 
    "content": "秋本无愁，奈客里、秋偏岑寂。\n身老大、敲秦缶，懒移陶甓。\n万误曾因疏处起，一闲且向贫中觅。\n笑新来、多事是征鸿，声嘹呖。\n双户掩，孤灯剔。\n书束架，琴悬壁。\n笑人间无此，小窗幽阒。\n浪远微听葭叶响，雨残细数梧梢滴。\n正依稀、梦到故人家，谁横笛。", 
    "rhythmic": "满江红"
  }, 
  {
    "author": "蒋捷", 
    "content": "翠吟悄。\n似有人黄裳，孤伫埃表。\n渐老侵芳岁，识君恨不早。\n料应陶令吟魂在，凝此秋香妙。\n傲霜姿，尚想前身，倚窗馀傲。\n回首醉年少。\n控骏马蓉边，红茸帽。\n淡泊东篱，有谁肯、梦飞到。", 
    "rhythmic": "探芳信"
  }, 
  {
    "author": "蒋捷", 
    "content": "白鸥问我泊孤舟。\n是身留。\n是心留。\n心若留时、何事锁眉头。\n风拍小帘灯晕舞，对闲影，冷清清，忆旧游。\n旧游旧游今在不。\n花外楼。\n柳下舟。\n梦也梦也，梦不到、寒水空流。", 
    "rhythmic": "梅花引"
  }, 
  {
    "author": "蒋捷", 
    "content": "世间何处，最难忘杯酒。\n惟是停云想亲友。\n此时无一盏，千种离愁，西风外，长伴枯荷衰柳。\n去年深夜语，倾倒书□，窗烛心悬小红豆。\n记得到门时，雨正萧萧，嗟今雨、此情非旧。\n待与子、相期采黄花，又未卜重阳，果能晴否。", 
    "rhythmic": "洞仙歌"
  }, 
  {
    "author": "蒋捷", 
    "content": "枝枝叶叶，受东风调弄。\n便是鸾穿也微动。\n自鹅黄千缕，数到飞绵，闲无事，谁管将春迎送。\n轻柔心性在，教得游人，酒舞花吟姿狂纵。\n更谁家鸾镜里，贪学纤蛾，移来傍、妆楼新种。\n总不道、江头锁清愁，正雨渺烟茫，翠阴如梦。", 
    "rhythmic": "洞仙歌"
  }, 
  {
    "author": "蒋捷", 
    "content": "新春景，明媚在何时。\n宜早不宜迟。\n软尘巷陌青油，重帘深院画罗衣。\n要些儿，晴日照，暖风吹。\n一片片、雪儿休要下。\n一点点、雨儿休要洒。\n才恁地，越愆期。", 
    "rhythmic": "最高楼"
  }, 
  {
    "author": "蒋捷", 
    "content": "柳边楼，花下馆。\n低卷绣帘半。\n帘外天丝，扰扰似情乱。\n知他蛾绿纤眉，鹅黄小袖。\n在何处、闲游闲玩。\n最堪叹。\n筝面一寸尘深，玉柱网斜雁。", 
    "rhythmic": "祝英台・祝英台近"
  }, 
  {
    "author": "蒋捷", 
    "content": "东风方到旧桃枝。\n仙梦已云迷。\n画阑红子处，依然是、春昼帘垂。\n恨杀河东狮子，惊回海底鸥儿。\n寻芳小步莫嫌迟。\n此去却慵移。\n断肠不在分襟後，元来在、襟未分时。\n柳岸犹携素手，兰房早掩朱扉。", 
    "rhythmic": "风入松"
  }, 
  {
    "author": "蒋捷", 
    "content": "春晴也好。\n春阴也好。\n著些儿、春雨越好。\n春雨如丝，绣出花枝红袅。\n怎禁他、孟婆合皂。\n梅花风小。\n杏花风小。\n海棠风、蓦地寒峭。\n岁岁春光，被二十四风吹老。\n楝花风、尔且慢到。", 
    "rhythmic": "解佩令"
  }, 
  {
    "author": "蒋捷", 
    "content": "小巧楼台眼界宽。\n朝卷帘看。\n暮卷帘看。\n故乡一望一心酸。\n云又迷漫。\n水又迷漫。\n天不教人客梦安。\n昨夜春寒。\n今夜春寒。\n梨花月底两眉攒。\n敲遍阑干。\n拍遍阑干。", 
    "rhythmic": "一翦梅"
  }, 
  {
    "author": "蒋捷", 
    "content": "一片春愁待酒浇。\n江上舟摇。\n楼上帘招。\n秋娘度与泰娘娇。\n风又飘飘。\n雨又萧萧。\n何日归家洗客袍。\n银字笙调。\n心字香烧。\n流光容易把人抛。\n红了樱桃。\n绿了芭蕉。", 
    "rhythmic": "一翦梅"
  }, 
  {
    "author": "蒋捷", 
    "content": "秋碧泻晴湾。\n楼台云影闲。\n记仙家、元在蓬山。\n飞到雁峰尘更少，三万顷、玉无边。\n金盏倒垂莲。\n歌摇香雾鬟。", 
    "rhythmic": "糖多令・唐多令"
  }, 
  {
    "author": "蒋捷", 
    "content": "小饮微吟，残灯断雨，静户幽窗。\n几度花开，几番花谢，又到黄昏。\n潘娘不是潘郎。\n料应也、霜黏鬓旁。\n鹦鹉阑空，鸳鸯壶破，烟渺云茫。", 
    "rhythmic": "柳梢青"
  }, 
  {
    "author": "蒋捷", 
    "content": "雪飞灯背雁声低。\n寒生红被池。\n小屏风畔立多时。\n闲看番马儿。\n新泪，旧题诗。\n一般罗带垂。\n琼箫夜夜挟愁吹。\n梅花知不知。", 
    "rhythmic": "阮郎归"
  }, 
  {
    "author": "蒋捷", 
    "content": "云褰翠幕。\n满天星碎珠迸索。\n孤蟾阑外，照我看看过转角。\n酒醒寒砧正作。", 
    "rhythmic": "金蕉叶"
  }, 
  {
    "author": "蒋捷", 
    "content": "山无限。\n登山试望吴宫殿。\n吴宫殿。\n是藏深坞，是临清浅。\n（缺词文）（缺词文）（缺词文）（缺词文）（缺词文）", 
    "rhythmic": "忆秦娥"
  }, 
  {
    "author": "蒋捷", 
    "content": "（缺词文）（缺词文）（缺词文）（缺词文）（缺词文）", 
    "rhythmic": "谒金门"
  }, 
  {
    "author": "蒋捷", 
    "content": "（缺词文）（缺词文）（缺词文）（缺词文）", 
    "rhythmic": "菩萨蛮"
  }, 
  {
    "author": "蒋捷", 
    "content": "（缺词文）（缺词文）（缺词文）", 
    "rhythmic": "卜算子"
  }, 
  {
    "author": "蒋捷", 
    "content": "", 
    "rhythmic": "霜天晓角"
  }, 
  {
    "author": "蒋捷", 
    "content": "（缺词文）", 
    "rhythmic": "点绛唇"
  }, 
  {
    "author": "蒋捷", 
    "content": "担子挑春虽小。\n白白红红都好。\n卖过巷东家。\n巷西家。\n帘外一声声叫。\n帘里鸦鬟入报。\n问道买梅花。\n买梅花。", 
    "rhythmic": "昭君怨"
  }, 
  {
    "author": "蒋捷", 
    "content": "夜月溪篁鸾影。\n晓露岩花鹤顶。\n半世踏红尘，到底输他村景。\n村景。\n村景。\n樵斧耕蓑渔艇。", 
    "rhythmic": "如梦令"
  }, 
  {
    "author": "蒋捷", 
    "content": "晴浦溶溶明断霞。\n楼台摇影处，是谁家。\n银红裙裥皱宫纱。\n风前坐，闲斗郁金芽。\n人散树啼鸦。\n粉团黏不住，旧繁华。", 
    "rhythmic": "小重山"
  }, 
  {
    "author": "蒋捷", 
    "content": "曾伴芳卿锵佩环。\n西风吹梦断，堕人寰。\n假饶无分入雕阑。\n窥妆镜，也合小溪湾。\n此地有谁怜。\n斜阳牛卧处，牧童攀。", 
    "rhythmic": "小重山"
  }, 
  {
    "author": "蒋捷", 
    "content": "正春晴，又春冷，云低欲落。\n琼苞未剖，早是东风作恶。\n旋安排、一双银蒜镇罗幕。\n幽壑。\n水生漪，皱嫩绿、潜鳞初跃。\n门巷，桃树红才约略。\n知甚时，霁华烘破青青萼。\n忆昨。\n□□□□，引蝶花边，近来重见，身学垂杨瘦削。\n问小翠眉山，为谁攒却。\n斜阳院宇，任蛛丝遍，玉筝弦索。", 
    "rhythmic": "白苎"
  }, 
  {
    "author": "蒋捷", 
    "content": "我爱荷花花最软。\n锦拶云挨，朵朵娇如颤。\n一阵微风来自远。\n红低欲蘸凉波浅。\n莫是羊家张静婉。\n抱月飘烟，舞得腰肢倦。\n偷把翠罗香被展。\n无眠却又频翻转。", 
    "rhythmic": "蝶恋花"
  }, 
  {
    "author": "蒋捷", 
    "content": "丝丝杨柳丝丝雨。\n春在溟处。\n楼儿忒小不藏愁。\n几度和云飞去、觅归舟。\n天怜客子乡关远。\n借与花消遣。\n海棠红近绿阑干。\n才卷朱帘却又、晚风寒。", 
    "rhythmic": "虞美人"
  }, 
  {
    "author": "蒋捷", 
    "content": "少年听雨歌楼上。\n红烛昏罗帐。\n壮年听雨客舟中。\n江阔云低、断雁叫西风。\n而今听雨僧庐下。\n鬓已星星也。\n悲欢离合总无情。\n一任阶前、点滴到天明。", 
    "rhythmic": "虞美人"
  }, 
  {
    "author": "蒋捷", 
    "content": "泊雁小汀洲。\n冷淡湔裙水漫秋。\n裙上唾花无觅处，重游。\n隔柳惟存月半钩。\n准拟架层楼。\n望得伊家见始休。\n还怕粉云天末起，悠悠。\n化作相思一片愁。", 
    "rhythmic": "南乡子"
  }, 
  {
    "author": "蒋捷", 
    "content": "翠夜游车。\n不到山边与水涯。\n随分纸灯三四盏，邻家。\n便做元宵好景夸。\n谁解倚梅花。\n思想灯球坠绛纱。\n旧说梦华犹未了，堪嗟。\n才百馀年又梦华。", 
    "rhythmic": "南乡子"
  }, 
  {
    "author": "蒋捷", 
    "content": "绿华翦碎娇云瘦。\n剩妆点、菊前蓉後。\n娟娟月也染成香，何况、纤罗襟袖。\n秋窗一夜西风骤。", 
    "rhythmic": "步蟾宫"
  }, 
  {
    "author": "蒋捷", 
    "content": "玉窗掣锁香云涨。\n唤绿袖、低敲方响。\n流苏拂处字微讹，但斜倚、红梅一饷。\n月在帘衣上。", 
    "rhythmic": "步蟾宫"
  }, 
  {
    "author": "蒋捷", 
    "content": "秦人占得桃源地。\n说道花深堪避世。\n桃花湾内岂无花，吕政马来拦不住。\n明朝与子穿花去。", 
    "rhythmic": "玉楼春"
  }, 
  {
    "author": "蒋捷", 
    "content": "茜金小袖花下行。\n过桥亭、倚树听莺。\n被柳线、低萦鬓，绀云垂、钗凤半横。", 
    "rhythmic": "恋绣衾"
  }, 
  {
    "author": "蒋捷", 
    "content": "人爱晓妆鲜。\n我爱妆残。\n翠钗扶住欲鬟。\n印了夜香无事也，月上凉天。\n新谱学筝难。\n愁涌蛾弯。\n一床衾浪未红翻。\n听得人催佯不睬，去洗珠钿。", 
    "rhythmic": "浪淘沙"
  }, 
  {
    "author": "蒋捷", 
    "content": "明露浴疏桐。\n秋满帘栊。\n掩琴无语意忡忡。\n掐破东窗窥皓月，早上芙蓉。\n前事渺茫中。\n烟水孤鸿。\n一尊重九又成空。\n不解吹愁吹帽落，恨杀西风。", 
    "rhythmic": "浪淘沙"
  }, 
  {
    "author": "蒋捷", 
    "content": "我梦唐宫春昼迟。\n正舞到、曳裾时。\n翠云队仗绛霞衣。\n慢腾腾、手双垂。\n忽然急鼓催将起，似彩凤、乱惊飞。", 
    "rhythmic": "燕归梁"
  }, 
  {
    "author": "蒋捷", 
    "content": "去年云掩冰轮皎。\n喜今岁、微阴俱扫。\n乾坤一片玉琉璃，怎算得、清光多少。\n无歌无酒痴顽老。", 
    "rhythmic": "步蟾宫"
  }, 
  {
    "author": "蒋捷", 
    "content": "冷淡是秋花。\n更比秋花冷淡些。\n到处芙蓉供醉赏，从他。\n自有幽人处士夸。\n寂寞两三葩。\n昼日无风也带斜。\n一片西窗残照里，谁家。\n卷却湘裙薄薄纱。", 
    "rhythmic": "南乡子"
  }, 
  {
    "author": "蒋捷", 
    "content": "红了樱桃。\n绿了芭蕉。\n送春归、客尚蓬飘。\n昨宵谷水，今夜兰皋。\n奈云溶溶，风淡淡，雨潇潇。\n银字笙调。\n心字香烧。\n料芳、乍整还凋。", 
    "rhythmic": "行香子"
  }, 
  {
    "author": "蒋捷", 
    "content": "啼声中，春光化成春梦。\n问东君、仗谁诗送。\n燕怜晴，莺爱暖，一窗芳哄。\n奈匆匆、催他柳绵狂纵。\n轻罗扇小，桐花又飞么凤。\n记寒吟、沁梅霜冻。", 
    "rhythmic": "粉蝶儿"
  }, 
  {
    "author": "蒋捷", 
    "content": "绀露浓。\n映素空。\n楼观峭玲珑。\n粉冻霁英，冷光摇荡古青松。\n半规黄昏淡月，梅气山影溟。\n有丽人、步依修竹，萧然态若游龙。\n绡袂微皱水溶溶。\n仙茎清瀣，净洗斜红。\n劝我浮香桂酒，环佩暗解，声飞芳霭中。\n弄春弱柳垂丝，慢按翠舞娇童。\n醉不知何处，惊翦翦、凄紧霜风。\n梦醒寻痕访踪。", 
    "rhythmic": "翠羽吟"
  }, 
  {
    "author": "蒋捷", 
    "content": "甚矣君狂矣。\n想胸中、些儿磊，酒浇不去。\n据我看来何所似，一似韩家五鬼。\n又一似、杨家风子。\n怪鸟啾啾鸣未了，被天公、捉住樊笼里。\n这一错，铁难铸。\n濯溪雨涨荆溪水。\n送君归、斩蛟桥外，水光清处。\n世上恨无楼百尺，装着许多俊气。\n做弄得、栖栖如此。\n临别赠言朋友事，有殷勤、六字君听取。\n节饮食，慎言语。", 
    "rhythmic": "贺新郎"
  }, 
  {
    "author": "蒋捷", 
    "content": "妾有琵琶谱。\n抱金槽、慢拈轻抛，柳梢莺妒。\n羽调六么弹遍了，花底灵犀暗度。\n奈敲断、玉钗纤股。\n低画屏深朱户掩，卷西风、满地吹尘土。\n芳事往，蝶空诉。\n天天把妾芳心误。\n小楼东、隐约谁家，凤箫鼍鼓。\n泪点染衫双袖翠，修竹凄其又暮。\n背灯影、萧条情互。\n捐佩洲前裙步步，渺无边、一片相思苦。\n春去也，乱红舞。", 
    "rhythmic": "贺新郎"
  }, 
  {
    "author": "蒋捷", 
    "content": "绿堕云垂领。\n背琵琶、盈盈袖手，粉闲红靓。\n依约春游归来倦，又似春眠未醒。\n滟寒、低迷蓉影。\n莺带松声飞过也，柳窗深、尚记停针听。\n魂浩荡，孤芳景。\n金钗断股瓶沈井。\n问苏城、香销卷子，倩谁题咏。\n灯晕青红残醉在，小院屏昏帐暝。\n误怪、眉心慵整。\n人道真真招得下，任千呼万唤无言应。\n空对此，泪花冷。", 
    "rhythmic": "贺新郎"
  }, 
  {
    "author": "蒋捷", 
    "content": "吟鞭、雁峰高处。\n曾游长寿仙府。\n年年长见瑶簪会，霞杪盖芝轻度。\n开绣户。\n笑万朵香红，剩染秋光素。\n清箫丽鼓。\n任滟玉杯深，鸾酣凤醉，犹未洞天暮。\n尘缘误。\n迷却桃园旧步。\n飞琼芳梦同赋。\n朝来闻道仙童宴，翘首翠房玄圃。\n云又雾。\n身恍到微茫，认得胎禽舞。", 
    "rhythmic": "摸鱼子"
  }, 
  {
    "author": "蒋捷", 
    "content": "昔裴晋公，生甲辰岁，秉唐相钧。\n向东都治第，才娱老眼，北门建节，又绊闲身。\n燠馆花浓，凉台月淡，不记弓刀千骑尘。\n谁堪羡，羡南塘居士，做散仙人。\n南塘水向晴云。\n三百树凤洲杨柳春。\n有绿衣奏曲，金斜小雁，彩衣劝酒，玉跪双麟。\n前後同年，逸劳异趣，中立翻成雌甲辰。\n斯言也，是梅花说与，竹里山民。", 
    "rhythmic": "沁园春"
  }, 
  {
    "author": "蒋捷", 
    "content": "风涛如此，被闲鸥诮我，君行良苦。\n槲叶深湾，芦窠窄港，小憩倦篙慵橹。\n壮年夜吹笛去，惊得鱼龙嗥舞。\n怅今老，但蓬窗紧掩，荒凉愁愫。\n别浦。\n云断处。\n低雁一绳，拦断家山路。\n佩玉无诗，飞霞乏序，满席快飚谁付。\n醉中几番重九，今度芳尊孤负。\n便晴否。\n怕明朝蝶冷，黄花秋圃。", 
    "rhythmic": "喜迁莺"
  }, 
  {
    "author": "蒋捷", 
    "content": "晴天廖廓。\n被孤云画出，离愁消索。\n玉局弹棋，金钗翦烛，芳思可胜摇落。\n镜妆为慵迟晚，笙曲缘愁差错。\n倒纤指，□从头细数，年时同乐。\n寂寞。\n花院悄，昨夜醉眠，梦也难凭托。\n车角生时，马蹄方後，才始断伊漂泊。\n闷无半分消遣，春又一番担阁。\n倚阑久，奈东风忒冷，红绡单薄。", 
    "rhythmic": "喜迁莺"
  }, 
  {
    "author": "蒋捷", 
    "content": "银蟾飞到觚棱外。\n娟娟下窥龙尾。\n电紫鞘轻，云红曲，雕玉舆穿灯底。\n峰缯岫绮。\n沸一簇人声，道随竿媚。\n侍女迎銮，燕娇莺姹炫珠翠。\n华胥仙梦未了，被天公洞，吹换尘世。\n淡柳湖山，浓花巷陌，惟说钱塘而已。\n回头汴水。\n望当日宸游，万□□□。\n但有寒芜，夜深青磷起。", 
    "rhythmic": "齐天乐"
  }, 
  {
    "author": "蒋捷", 
    "content": "夜深清梦，到丛花深处，满襟冰雪。\n人在琼云方响乐，杳杳冲牙清绝。\n翠翔龙，金枞跃凤，不是蕤宾铁。\n凄锵仙调，风敲珠树新折。\n中有五色光开，参差帔影，对舞山香彻。\n雾阁云窗归去也，笑拥灵君旌节。\n六曲阑干，一声鹦鹉，霍地空花灭。\n梦回孤馆，秋笳霜外呜咽。", 
    "rhythmic": "念奴娇"
  }, 
  {
    "author": "蒋捷", 
    "content": "柳湖载酒，梅墅赊棋，东风袖里寒色。\n转眼翠笼池阁，含樱荐莺食。\n匆匆过、春是客。\n弄细雨、昼阴生寂。\n似琼花、谪下红裳，再返仙籍。\n无限倚阑愁，梦断云箫，鹊叫度青壁。\n漫有戏龙盘□，盈盈住花宅。\n骄骢马、嘶巷陌。", 
    "rhythmic": "应天长"
  }, 
  {
    "author": "蒋捷", 
    "content": "绝代幽人独。\n掩芳姿、深居何处，乱云深谷。\n自说关中良家子，零落聊依草木。\n世丧败、谁收骨肉。\n轻薄儿郎为夫婿，爱新人、窕窈颜如玉。\n千万事，风前烛。\n鸳鸯一旦成孤宿。\n最堪怜、新人欢笑，旧人哀哭。\n侍婢卖珠回来後，相与牵萝补屋。\n漫采得、柏枝盈掬。\n日暮山中天寒也，翠绡衣、薄甚肌生粟。\n空敛袖，倚修竹。", 
    "rhythmic": "贺新郎"
  }, 
  {
    "author": "蒋捷", 
    "content": "客窗空翠杪。\n前生饮惯，长生琼。\n回首红尘，换了□花草。\n隔水神仙洞府，但只有、飞霞能到。\n谁信道。\n西风送我，还陪清啸。\n缥渺。\n柳侧双楼，正绣幕围春，露深烟悄。\n鱼尾停时，雪上云犹少。\n醉傍芙蓉自语，愿来此、年年簪帽。\n青屿小。\n鹤立淡烟秋晓。", 
    "rhythmic": "玉漏迟"
  }, 
  {
    "author": "张炎", 
    "content": "十年前事翻疑梦，重逢可怜俱老。\n水国春空，山城岁晚，无语相看一笑。\n荷衣换了。\n任京洛尘沙，冷凝风帽。\n见说吟情，近来不到谢池草。\n欢游曾步翠窈。\n乱红迷紫曲，芳意今少。\n舞扇招香，歌桡唤玉，犹忆钱塘苏小。\n无端暗恼。", 
    "rhythmic": "台城路・齐天乐"
  }, 
  {
    "author": "张炎", 
    "content": "芙蓉城伴侣。\n乍卸却单衣，茜罗重护。\n傍水开时，细看来、浑似阮郎前度。\n记得小楼，听一夜，江南春雨。\n梦醒箫声，流水青苹，旧游何许。\n谁翦层芳深贮。\n便洗尽长安，半面尘土。\n绝似桃根，带笑痕来伴，柳枝娇舞。", 
    "rhythmic": "三姝媚"
  }, 
  {
    "author": "张炎", 
    "content": "记玉关、踏雪事清游。\n寒气脆貂裘。\n傍枯林古道，长河饮马，此意悠悠。\n短梦依然江表，老泪洒西州。\n一字无题处，落叶都愁。\n载取白云归去，问谁留楚佩，弄影中洲。\n折芦花赠远，零落一身秋。", 
    "rhythmic": "甘州・八声甘州"
  }, 
  {
    "author": "张炎", 
    "content": "寒花清事，老圃闲人，相看秋色霏霏。\n带叶分根，空翠半湿荷衣。\n沅湘旧愁未减，有黄金、难铸相思。\n但醉里，把苔笺重谱，不许春知。\n聊慰幽怀古意，且频簪短帽，休怨斜晖。\n采摘无多，一笑竟日忘归。\n从教护香径小，似东山、还似东篱。\n待去隐，怕如今、不是晋时。", 
    "rhythmic": "声声慢"
  }, 
  {
    "author": "张炎", 
    "content": "烟霞万壑，记曲径幽寻，霁痕初晓。\n绿窗窈窕。\n看随花石，就泉通沼。\n几日不来，一片苍云未扫。\n自长啸。\n怅乔木荒凉，都是残照。\n碧天秋浩渺。\n听虚籁泠泠，飞下孤峭。\n山空翠老。\n步仙风，怕有采芝人到。\n野色闲门，芳草不除更好。", 
    "rhythmic": "扫花游・扫地游"
  }, 
  {
    "author": "张炎", 
    "content": "断碧分山，空帘剩月，故人天外。\n香留酒。\n蝴蝶一生花里。\n想如今、醉魂未醒，夜台梦语秋声碎。\n自中仙去後，词笺赋笔，便无清致。\n都是。\n凄凉意。\n怅玉笥埋云，锦袍归水。\n形容憔悴。\n料应也、孤吟山鬼。\n那知人、弹折素弦，黄金铸出相思泪。\n但柳枝、门掩枯阴，候蛩愁暗苇。", 
    "rhythmic": "琐窗寒"
  }, 
  {
    "author": "张炎", 
    "content": "龟峰深处隐，岩壑静、万尘空。\n任一路白云，山童休扫，却似崆峒。\n只恐烂柯人到，怕光阴、不与世间同。\n旋采生枝带叶，微煎石鼎团龙。\n从容。\n吟啸百年翁。\n行乐少扶筇。\n向镜水传心，柴桑袖手，门掩清风。", 
    "rhythmic": "木兰花慢"
  }, 
  {
    "author": "张炎", 
    "content": "苍潭枯海树。\n正雪窦高寒，水声东去。\n古意萧闲，问结庐人远，白云谁侣。\n贺监犹狂，还散迹、千岩风露。\n抱瑟空游，都是凄凉，此愁难语。\n莫趁江湖鸥鹭。\n怕太乙炉荒，暗消铅虎。\n投老心情，未归来何事，共成羁旅。", 
    "rhythmic": "三姝媚"
  }, 
  {
    "author": "张炎", 
    "content": "嫩寒禁暖，正草色侵衣，野光如洗。\n去城数里。\n绕长堤是柳，钓船深舣。\n小立斜阳，试数花风第几。\n问春意。\n待留取断红，心事难寄。\n芳讯成拈指。\n甚远客他乡，老怀如此。\n醉馀梦里。\n尚分明认得，旧时罗绮。\n可惜空帘，误却归来燕子。", 
    "rhythmic": "扫花游・扫地游"
  }, 
  {
    "author": "张炎", 
    "content": "春风不暖垂杨树，吹却絮云多少。\n燕子人家，夕阳巷陌，行入野畦深窈。\n筹花斗草。\n记小舫寻芳，断桥初晓。\n那日心情，几人同向近来老。\n消忧何处最好。\n夜深频秉烛，犹是迟了。\n南浦歌阑，东林社冷，赢得如今怀抱。\n吟暗恼。", 
    "rhythmic": "台城路・齐天乐"
  }, 
  {
    "author": "张炎", 
    "content": "柳黄未结。\n放嫩晴消尽，断桥残雪。\n隔水人家，浑是花阴，曾醉好春时节。\n轻车几度新堤晓，想如今、燕莺犹说。\n纵艳游、得似当年，早是旧情都别。\n重到翻疑梦醒，弄泉试照影，惊见华发。\n却笑归来，石老云荒，身世飘然一叶。\n闭门约住青山色，自容与、吟窗清绝。\n怕夜寒、吹到梅花，休卷半帘明月。", 
    "rhythmic": "疏影"
  }, 
  {
    "author": "张炎", 
    "content": "山空天入海，倚楼望极，风急暮潮初。\n一帘鸠外雨，几处闲田，隔水动春锄。\n新烟禁柳，想如今、绿到西湖。\n犹记得、当年深隐，门掩两三株。\n愁余。\n荒洲古溆，断梗疏萍，更漂流何处。\n空自觉、围羞带减，影怯灯孤。", 
    "rhythmic": "渡江云"
  }, 
  {
    "author": "张炎", 
    "content": "乱雨敲春，深烟带晚，水窗慵凭。\n空帘谩卷，数日更无花影。\n怕依然、旧时燕归，定应未识江南冷。\n最怜他、树底蔫红，不语背人吹尽。\n清润。\n通幽径。\n待移灯翦韭，试香温鼎。\n分明醉里，过了几番风信。\n想竹间、高阁半开，小车未来犹自等。\n傍新晴、隔柳呼船，待教潮信稳。", 
    "rhythmic": "琐窗寒"
  }, 
  {
    "author": "张炎", 
    "content": "记开帘过酒，隔水悬灯，款语梅边。\n未了清游兴，又飘然独去，何处山川。\n淡风暗收榆荚，吹下沈郎钱。\n叹客里光阴，消磨艳冶，都在尊前。\n留连。\n人处，是镜曲窥莺，兰阜围泉。\n醉拂珊瑚树，写百年幽恨，分付吟笺。", 
    "rhythmic": "忆旧游"
  }, 
  {
    "author": "张炎", 
    "content": "仙人掌上芙蓉，涓涓犹湿金盘露。\n轻妆照水，纤裳玉立，飘摇似舞。\n几度消凝，满湖烟月，一汀鸥鹭。\n记小舟夜悄，波明香远，浑不见、花开处。\n应是浣纱人妒。\n褪红衣、被谁轻误。\n闲情淡雅，冶容清润，凭娇待语。\n隔浦相逢，偶然倾盖，似传心素。\n怕湘皋佩解，绿云十里，卷风西去。", 
    "rhythmic": "水龙吟"
  }, 
  {
    "author": "张炎", 
    "content": "叹江潭树老，杜曲门荒，同赋飘零。\n乍见翻疑梦，对萧萧乱发，都是愁根。\n秉烛故人归後，花月锁春深。\n纵草带堪题，争如片叶，能寄殷勤。\n重寻。\n已无处，尚记得依稀，柳下芳邻。\n伫立香风外，抱孤愁凄惋，羞燕惭莺。", 
    "rhythmic": "忆旧游"
  }, 
  {
    "author": "张炎", 
    "content": "倚危楼、一笛翠屏空，万里见天心。\n度野光清峭，晴峰涌日，冷石生云。\n帘卷小亭虚院，无地不花阴。\n径曲知何处，春水泠泠。\n啸傲柴桑影里，且怡颜莫问，谁古谁今。\n任燕留鸥住，聊复慰幽情。", 
    "rhythmic": "甘州・八声甘州"
  }, 
  {
    "author": "张炎", 
    "content": "爱吾庐、傍湖千顷，苍茫一片清润。\n晴岚暖翠融融处，花影倒窥天镜。\n沙浦迥。\n看野水涵波，隔柳横孤艇。\n眠鸥未醒。\n甚占得莼乡，都无人见，斜照起春暝。\n还重省。\n岂料山中秦晋。\n桃源今度难认。\n林间即是长生路，一笑元非捷径。\n深更静。\n待散以吹箫，跨鹤天风冷。", 
    "rhythmic": "摸鱼子"
  }, 
  {
    "author": "张炎", 
    "content": "老来学圃乐年华。\n茅屋短篱遮。\n儿孙戏逐田翁去，小桥横、路转三叉。\n细雨一犁春意，西风万宝生涯。\n携筇犹记度晴沙。\n流水带寒鸦。\n门前少得宽闲地，绕平畴、尽是桑麻。\n却笑牧童遥指，杏花深处人家。", 
    "rhythmic": "风入松"
  }, 
  {
    "author": "张炎", 
    "content": "水国浮家，渔村古隐，浪游惯占花深。\n犹记得、琵琶半面，曾湿衫青。\n不道江空岁晚，桃叶渡、还叹飘零。\n因乘兴，醉梦醒时，却是山阴。\n投闲倦呼俦侣，竟棹入芦花，俗客难寻。\n风渺渺、云拖暮雪，独钓寒清。\n远溯流光万里，浑错认、叶竹寰瀛。\n元来是、天上太乙真人。", 
    "rhythmic": "凤凰台上忆吹箫"
  }, 
  {
    "author": "张炎", 
    "content": "楚江空晚。\n怅离群万里，恍然惊散。\n自顾影、欲下寒塘，正沙净草枯，水平天远。\n写不成书，只寄得、相思一点。\n料因循误了，残毡拥雪，故人心眼。\n谁怜旅愁荏苒。\n谩长门夜悄，锦筝弹怨。\n想伴侣、犹宿芦花，也曾念春前，去程应转。", 
    "rhythmic": "解连环"
  }, 
  {
    "author": "张炎", 
    "content": "晴皎霜花，晓熔冰羽，开帘觉道寒轻。\n误闻啼鸟，生意又园林。\n闲了凄凉赋笔，便而今、不听秋声。\n消凝处，一枝借暖，终是未多情。\n阳和能几许，寻红探粉，也恁人。\n笑邻娃痴小，料理护花铃。\n却怕惊回睡蝶，恐和他、草梦都醒。\n还知否，能消几日，风雪灞桥深。", 
    "rhythmic": "满庭芳"
  }, 
  {
    "author": "张炎", 
    "content": "问蓬莱何处，风月依然，万里江清。\n休说神仙事，便神仙纵有，即是闲人。\n笑我几番醒醉，石磴扫松阴。\n任狂客难招，采芳难赠，且自微吟。\n俯仰成陈迹，叹百年谁在，阑槛孤凭。\n海日生残夜，看卧龙和梦，飞入秋冥。", 
    "rhythmic": "忆旧游"
  }, 
  {
    "author": "张炎", 
    "content": "句章城郭。\n问千年往事，几回归鹤。\n叹贞元、朝士无多，又日冷湖阴，柳边门钥。\n向北来时，无处认、江南花落。\n纵荷衣未改，病损茂陵，总是离索。\n山中故人去却。\n但碑寒岘首，旧景如昨。\n怅二乔、空老春深，正歌断帘空，草暗铜雀。", 
    "rhythmic": "解连环"
  }, 
  {
    "author": "张炎", 
    "content": "薛涛笺上相思字，重开又还重折。\n载酒船空，眠波柳老，一缕离痕难折。\n虚沙动月。\n叹千里悲歌，唾壶敲缺。\n却说巴山，此时怀抱那时节。\n寒香深处话别。\n病来浑瘦损，懒赋情切。\n太白闲云，新丰旧雨，多少英游消歇。\n回潮似咽。", 
    "rhythmic": "台城路・齐天乐"
  }, 
  {
    "author": "张炎", 
    "content": "荷衣消翠，蕙带馀香，灯前共语生平。\n苦竹黄芦，都是梦里游情。\n西湖几番夜雨，怕如今、冷却鸥盟。\n倩寄远，见故人说道，杜老飘零。\n难挽清风飞佩，有相思都在，断柳长汀。\n此别何如，一笑写入瑶琴。\n天空水云变色，任、山鬼愁听。\n兴未已，更何妨、弹到广陵。", 
    "rhythmic": "声声慢"
  }, 
  {
    "author": "张炎", 
    "content": "乱红飞已无多，艳游终是如今少。\n一番雨过，一番春减，催人渐老。\n倚槛调莺，卷帘收燕，故园空杳。\n奈关愁不住，悠悠万里，浑恰似、天涯草。\n不拟相逢古道。\n才疑梦、又还惊觉。\n清风在柳，江摇白浪，舟行趁晓。\n遮莫重来，不如休去，怎堪怀抱。\n那知又、五柳门荒，曾听得、鹃啼了。", 
    "rhythmic": "水龙吟"
  }, 
  {
    "author": "张炎", 
    "content": "倚阑干。\n问绿华何事，偷饵九还丹。\n浣锦溪边，餐霞竹里，翠袖不倚天寒。\n照芳树、晴光泛晓，护么凤、无处认冰颜。\n露洗春腴，风摇醉魄，听笛江南。\n树挂珊瑚冷月，叹玉奴妆褪，仙掾诗悭。\n谩觅花云，不同梨梦，推篷恍记孤山。", 
    "rhythmic": "一萼红"
  }, 
  {
    "author": "张炎", 
    "content": "水痕深，花信足，寂寞汉南树。\n转首青阴，芳事顿如许。\n不知多少消魂，夜来风雨。\n犹梦到、断红流处。\n最无据。\n长年息影空山，愁入庾郎句。\n玉老田荒，心事已迟暮。\n几回听得啼鹃，不如归去。\n终不似、旧时鹦鹉。", 
    "rhythmic": "祝英台近"
  }, 
  {
    "author": "张炎", 
    "content": "万里孤云，清游渐远，故人何处。\n寒窗梦里，犹记经行旧时路。\n连昌约略无多柳，第一是、难听夜雨。\n谩惊回凄悄，相看烛影，拥衾谁语。\n张绪。\n归何暮。\n半零落，依依断桥鸥鹭。\n天涯倦旅。\n此时心事良苦。", 
    "rhythmic": "月下笛"
  }, 
  {
    "author": "张炎", 
    "content": "几番问竹平安，雁书不尽相思字。\n篱根半树，村深孤艇，阑干屡倚。\n远草兼云，冻河胶雪，此时行李。\n望去程无数，并州回首，还又渡、桑乾水。\n笑我曾游万里。\n甚匆匆、便成归计。\n江空岁晚，栖迟犹在，吴头楚尾。\n疏柳经寒，断槎浮月，依然憔悴。\n待相逢、说与相思，想亦在、相思里。", 
    "rhythmic": "水龙吟"
  }, 
  {
    "author": "张炎", 
    "content": "万里飞霜，千林落木，寒艳不招春妒。\n枫冷吴江，独客又吟愁句。\n正船舣、流水孤村，似花绕、斜阳归路。\n甚荒沟、一片凄凉，载情不去载愁去。\n长安谁问倦旅。\n羞见衰颜借酒，飘零如许。\n谩倚新妆，不入洛阳花谱。\n为回风、起舞尊前，尽化作、断霞千缕。\n记阴阴、绿遍江南，夜窗听暗雨。", 
    "rhythmic": "绮罗香"
  }, 
  {
    "author": "张炎", 
    "content": "野鹃啼月，便角巾还第。\n轻掷诗瓢付流水。\n最无端、小院寂历春空，门自掩，柳发离离如此。\n可惜欢娱地。\n雨冷云昏，不见当时谱银字。\n旧曲怯重翻，总是离愁，泪痕洒、一帘花碎。\n梦沈沈、知道不归来，尚错问桃根，醉魂醒未。", 
    "rhythmic": "洞仙歌"
  }, 
  {
    "author": "张炎", 
    "content": "风雨不来，深院悄、清事正满东篱。\n杖藜重到，秋气冉冉吹衣。\n瘦碧飘萧摇露便，腻黄秀野拂霜枝。\n忆芳时。\n翠微唤酒，江雁初飞。\n湘潭无人吊楚，叹落英自采，谁寄相思。\n淡泊生涯，聊伴老圃斜晖。", 
    "rhythmic": "新雁过妆楼"
  }, 
  {
    "author": "张炎", 
    "content": "奇峰相对接球庭。\n乍微晴，又微阴。\n舍北江东，如盖自亭亭。\n翻笑天台连雁荡，隔一片、不逢君。\n此中幽趣许谁邻。\n境双清。\n人独清。", 
    "rhythmic": "江神子・江城子"
  }, 
  {
    "author": "张炎", 
    "content": "交到无心处，出岫细话幽期。\n看流水、意俱迟。\n且淡薄相依。\n凌霄未肯从龙去，物外共鹤忘机。\n迷古洞，掩晴晖。\n翠影湿行衣。\n飞飞。\n垂天翼，飘然万里，愁日暮、佳人未归。", 
    "rhythmic": "塞翁吟"
  }, 
  {
    "author": "张炎", 
    "content": "占宽闲，锄浩渺。\n船舣水村悄。\n非雾非烟，生气覆瑶草。\n蒙茸数亩春阴，梦魂落寞，知踏碎、梨花多少。\n听孤啸。\n山浅种玉人归，缥缈度晴峭。\n鹤下芝田，五色散微照。\n笑他隔浦谁家，半江疏雨，空吟断、一犁清晓。", 
    "rhythmic": "祝英台近"
  }, 
  {
    "author": "张炎", 
    "content": "卷舒无意入虚玄。\n丘壑伴云烟。\n石根清气千年润，覆孤松、深护啼猿。\n霭霭静随仙隐，悠悠闲对僧眠。\n傍花懒向小溪边。\n空谷覆流泉。\n浮踪自感今如此，已无心、万里行天。\n记得晋人归去，御风飞过斜川。", 
    "rhythmic": "风入松"
  }, 
  {
    "author": "张炎", 
    "content": "带雨春潮。\n人不渡、沙外晓色迨遥。\n自横深静，谁见隔柳停桡。\n知我知鱼未是乐，转篷闲趁白鸥招。\n任风飘。\n夜来酒醒，何处江皋。\n泛宅浮家更好，度菰蒲影里，濯足吹箫。\n坐阅千帆，空竞万里波涛。\n他年五湖访隐，第一是吴淞第四桥。\n玄真子、共游烟水，人月俱高。", 
    "rhythmic": "瑶台聚八仙・新雁过妆楼"
  }, 
  {
    "author": "张炎", 
    "content": "黄昏片月。\n似碎阴满地，还更清绝。\n枝北枝南，疑有疑无，几度背灯难折。\n依稀倩女离魂处，缓步出、前村时节。\n看夜深、竹外横斜，应妒过云明灭。\n窥镜蛾眉淡抹。\n为容不在貌，独抱孤洁。\n莫是花光，描取春痕，不怕丽谯吹彻。\n还惊海上然犀去，照水底、珊瑚如活。\n做弄得、酒醒天寒，空对一庭香雪。", 
    "rhythmic": "疏影"
  }, 
  {
    "author": "张炎", 
    "content": "采芳洲薜荔，流水外、白鸥前。\n度万壑千岩，晴岚暖翠，心目娟娟。\n山川。\n自今自古，怕依然。\n认得米家船。\n明月闲延夜语，落花静拥春眠。\n吟边。\n象笔蛮笺。\n清绝处、小留连。\n正寂寂江潭，树犹如此，那更啼鹃。\n居廛。\n闭门隐几，好林泉。", 
    "rhythmic": "木兰花慢"
  }, 
  {
    "author": "张炎", 
    "content": "小窗晴碧帘波。\n昼影舞飞梭。\n惜春休问花多少，柳成阴、春已无多。\n金字初寻小扇，铢衣早试轻罗。\n园林未肯受清和。\n人醉牡丹坡。\n啸歌且尽平生事，问东风、毕竟如何。\n燕子寻常巷陌，酒边莫唱西河。", 
    "rhythmic": "风入松"
  }, 
  {
    "author": "张炎", 
    "content": "云多不记山深浅，人行半天岩壑。\n旷野飞声，虚空倒影，松挂危峰疑落。\n流泉喷薄。\n自窈窕寻源，引瓢孤酌。\n倦倚高寒，少年游事老方觉。\n幽寻闲院邃阁。\n树凉僧坐夏，翻笑行乐。\n近竹惊秋，穿萝误晚，都把尘缘消却。\n东林似昨。", 
    "rhythmic": "台城路・齐天乐"
  }, 
  {
    "author": "张炎", 
    "content": "醉吟处。\n都是琴尊，竟日松下语。\n有笔床茶灶，瘦筇相引，逢花须住。\n正翠阴迷路。\n年光荏苒成孤旅。\n待趁燕樯，休忘了、玄都前度。\n渐烟波远，怕五湖凄冷，佳人袖薄，修竹依依日暮。\n知他甚处重逢，便匆匆、背潮归去。", 
    "rhythmic": "还京乐"
  }, 
  {
    "author": "张炎", 
    "content": "一窗烟雨不除草。\n移家静藏深窈。\n东晋图书，南山杞菊，谁识幽居怀抱。\n疏阴未扫。\n叹乔木犹存，易分残照。\n慷慨悲歌，故人多向近来老。\n相逢何事欠早。\n爱吟心共苦，此意难表。\n野水无鸥，闲门断柳，不满清风一笑。\n荷衣制了。", 
    "rhythmic": "台城路・齐天乐"
  }, 
  {
    "author": "张炎", 
    "content": "流水孤村，爱尘事顿消，来访深隐。\n向醉里谁扶，满身花影。\n鸥鹭相看如瘦，近来不是伤春病。\n嗟流景。\n竹外野桥，犹系烟艇。\n谁引。\n斜川归兴。\n便啼鹃纵少，无奈时听。\n待棹击空明，鱼波千顷。\n弹到琵琶留不住，最愁人是黄昏近。", 
    "rhythmic": "梅子黄时雨"
  }, 
  {
    "author": "张炎", 
    "content": "白浪摇天，青阴涨地，一片野怀幽意。\n杨花点点是春心，替风前、万花吹泪。\n遥岑寸碧。\n有谁识、朝来清气。\n自沈吟、甚流光轻掷，繁华如此。\n斜阳外。\n隐约孤村，隔坞闲门闭。\n渔舟何似莫归来，想桃源、路通人世。\n危桥静倚。", 
    "rhythmic": "西子妆慢・西子妆"
  }, 
  {
    "author": "张炎", 
    "content": "门当竹径，鹭管苔矶，烟波自有闲人。\n棹入孤村，落照正满寒汀。\n桃花远迷洞口，想如今、方信无秦。\n醉梦醒，向沧浪容与，净濯兰缨。\n乃一声归去，对笔床茶灶，寄傲幽情。\n雨笠风蓑，古意谩说玄真。\n知鱼淡然自乐，钓清名、空在丝纶。\n笑未已，笑严陵、还笑渭滨。", 
    "rhythmic": "声声慢"
  }, 
  {
    "author": "张炎", 
    "content": "行行且止。\n把乾坤收入，篷窗深里。\n星散白鸥三四点，数笔横塘秋意。\n岸觜冲波，篱根受叶，野径通村市。\n疏风迎面，湿衣原是空翠。\n堪叹敲雪门荒，争棋墅冷。\n苦竹鸣山鬼。\n纵使如今犹有晋，无复清游如此。", 
    "rhythmic": "湘月・念奴娇"
  }, 
  {
    "author": "张炎", 
    "content": "笑海上、白鸥盟冷。\n飞过前滩，又顾秋影。\n似我知鱼，乱蒲流水动清饮。\n岁华空老，犹一缕、柔丝恋顶。\n慵忆鸳行，想应是、朝回花径。\n人静。\n怅离群日暮，都把野情消尽。\n山中旧隐。\n料独树、尚悬苍暝。", 
    "rhythmic": "长亭怨・长亭怨慢"
  }, 
  {
    "author": "张炎", 
    "content": "秋风吹碎江南树，石床自听流水。\n别鹤不归来，引悲风千里。\n馀音犹在耳。\n有谁识、醉翁深意。\n去国情怀，草枯沙远，尚鸣山鬼。\n客里。\n可消忧，人间世、寥寥几年无此。\n杏老古坛荒，把凄凉空指。\n心尘聊更洗。", 
    "rhythmic": "徵招"
  }, 
  {
    "author": "张炎", 
    "content": "云隐山晖，树分溪影，未放妆台帘卷。\n篝密笼香，镜圆窥粉，花深自然寒浅。\n正人在、银屏底，琵琶半遮面。\n语声软。\n且休弹、玉关愁怨。\n怕唤起西湖，那时春感。\n杨柳古湾头，记小怜、隔水曾见。", 
    "rhythmic": "法曲献仙音"
  }, 
  {
    "author": "张炎", 
    "content": "江山居未定，貂裘已敝，空自带愁归。\n乱花流水外，访里寻邻，都是可怜时。\n桥边燕子，似软语、斜日江篱。\n休问我、如今心事，错认镜中谁。\n还思。\n新烟惊换，旧雨难招，做不成春意。\n浑未省、谁家芳草，犹梦吟诗。", 
    "rhythmic": "渡江云"
  }, 
  {
    "author": "张炎", 
    "content": "旧家池沼。\n寻芳处、从教飞燕频绕。\n一湾柳护水房春，看镜鸾窥晓。\n晕宿酒、双蛾淡扫。\n罗襦飘带腰围小。\n尽醉方归去，又暗约明朝斗草。\n谁解先到。\n心绪乱若晴丝，那回游处，坠红争恋残照。\n近来心事渐无多，尚被莺声恼。\n便白发、如今纵少。", 
    "rhythmic": "斗婵娟・霜叶飞"
  }, 
  {
    "author": "张炎", 
    "content": "羽音辽邈。\n怪四檐昼悄，近来无鹊。\n木叶吹寒，极目凝思倚江阁。\n不信相如便老，犹未减、当时游乐。\n但趁他、斗草筹花，终是带离索。\n忆昨。\n更情恶。\n谩认著梅花，是君还错。\n石床冷落。\n闲扫松阴与谁酌。\n一自飘零去远，几误了、灯前深约。\n纵到此、归未得，几曾忘却。", 
    "rhythmic": "暗香"
  }, 
  {
    "author": "张炎", 
    "content": "竹多尘自扫。\n幽通径曲，禅房深窈。\n空翠吹衣，坐对闲云舒啸。\n寒木犹悬故叶，又过了、一番残照。\n经院悄。\n诗梦正迷，独怜衰草。\n幽趣尽属闲僧，浑未识人间，落花啼鸟。\n呼酒凭高，莫问四愁三笑。\n可惜秦山晋水，甚却向、此时登眺。\n清趣少。\n那更好游人老。", 
    "rhythmic": "玉漏迟"
  }, 
  {
    "author": "张炎", 
    "content": "记横笛、玉关高处。\n万里沙寒，雪深无路。\n破却貂裘，远游归後与谁谱。\n故人何许。\n浑忘了、江南旧雨。\n不拟重逢，应笑我、飘零如羽。\n同去。\n钓珊瑚海树。\n底事又成行旅。\n烟篷断浦。\n更几点、恋人飞絮。", 
    "rhythmic": "长亭怨・长亭怨慢"
  }, 
  {
    "author": "张炎", 
    "content": "花最盛。\n西湖曾泛烟艇。\n闹红深处小秦筝，断桥夜饮。\n鸳鸯水宿不知寒，如今翻被惊醒。\n那时事、都倦省。\n阑干来此闲凭。\n是谁分得半边机云，恍疑昼锦。\n想当飞燕皱裙时，舞盘微堕珠粉。\n软波不翦素练净。\n碧盈盈、移下秋影。\n醉里玉书难认。", 
    "rhythmic": "西河"
  }, 
  {
    "author": "张炎", 
    "content": "流水人家，乍过了斜阳，一片苍树。\n怕听秋声，却是旧愁来处。\n因甚尚客殊乡，自笑我、被谁留住。\n问种桃、莫是前度。\n不拟桃花轻误。\n少年未识相思苦。\n最难禁、此时情绪。\n行云暗与风流散，方信别泪如雨。", 
    "rhythmic": "玲珑四犯"
  }, 
  {
    "author": "张炎", 
    "content": "西风暗翦荷衣碎，柔丝不解重缉。\n荒烟断浦，晴晖历乱，半山摇碧。\n悠悠望极。\n忍独听、秋声渐急。\n更怜他、萧条柳发，相与动秋色。\n老态今如此，犹自留连，醉筇游屐。\n不堪瘦影，渺天涯、尽成行客。", 
    "rhythmic": "凄凉犯"
  }, 
  {
    "author": "张炎", 
    "content": "山风古道，海国轻车，相逢只在东瀛。\n淡薄秋光，恰似此日游情。\n休嗟鬓丝断雪，喜闲身、重渡西泠。\n又溯远，趁回潮拍岸，断浦扬。\n莫向长亭折柳，正纷纷落叶，同是飘零。\n旧隐新招。\n知住第几层云。\n疏篱尚存晋菊，想依然、认得渊明。\n待去也，最愁人，犹恋故人。", 
    "rhythmic": "声声慢"
  }, 
  {
    "author": "张炎", 
    "content": "舟舣鸥波，访邻寻里愁都散。\n老来犹似柳风流，先露看花眼。\n闲把花枝试拣。\n笑盈盈，和香待翦。\n也应回首，紫曲门荒，当年游惯。\n箫鼓黄昏，动人心处情无限。\n锦街不甚月明多，早已骄尘满。\n才过风柔夜暖。\n渐迤逦、芳程递趱。\n向西湖去，那里人家，依然莺燕。", 
    "rhythmic": "烛影摇红"
  }, 
  {
    "author": "张炎", 
    "content": "记凝妆倚扇，笑眼窥帘，曾款芳尊。\n步交枝径，引生香不断，流水中分。\n忘了牡丹名字，和露拨花根。\n甚杜牧重来，买栽无地，都是消魂。\n空存。\n断肠草，伴几摺眉痕，几点啼痕。\n镜里芙蓉老，问如今何处，绾绿梳云。", 
    "rhythmic": "忆旧游"
  }, 
  {
    "author": "张炎", 
    "content": "海上回槎。\n认旧时鸥鹭，犹恋蒹葭。\n影散香消，水流云在，疏树十里寒沙。\n难问钱塘苏小，都不见、擘竹分茶。\n更堪嗟。\n似荻花江上，谁弄琵琶。\n烟霞。\n自延晚照，尽换了西林，窈窕纹纱。\n蝴蝶飞来，不知是梦，犹疑春在邻家。\n一掬幽怀难写，春何处、春已天涯。", 
    "rhythmic": "春从天上来"
  }, 
  {
    "author": "张炎", 
    "content": "看涓涓、两水自东西，中有百花庄。\n步交枝径里，帘分昼影，窗聚春香。\n依约谁教鹦鹉，列屋带垂杨。\n方喜闲居好，翻为诗忙。\n多少周情柳思，向一丘一壑，留恋年光。\n又何心逐鹿，蕉梦正钱塘。", 
    "rhythmic": "甘州・八声甘州"
  }, 
  {
    "author": "张炎", 
    "content": "浅草犹霜。\n融泥未燕，晴梢润叶初乾。\n闲扶短策，邻家小聚清欢。\n错认篱根是雪，梅花过了一番寒。\n风还峭，较迟芳信，恰是春残。\n此境此时此意，待移琴独去，石冷慵弹。\n飘飘爽气，飞鸟相与俱还。", 
    "rhythmic": "庆清朝"
  }, 
  {
    "author": "张炎", 
    "content": "绿房几夜迎清晓，光摇动、素月溶溶如水。\n惆怅一枝寒，记东阑闲倚。\n近日花边无旧雨，便寂寞、何曾吹泪。\n烛外。\n谩羞得红妆，而今犹睡。\n琪树皎立风前，万尘空、独挹飘然清气。\n雅淡不成娇，拥玲珑春意。\n落寞云深诗梦浅，但一似、唐昌宫里。", 
    "rhythmic": "真珠帘"
  }, 
  {
    "author": "张炎", 
    "content": "银浦流云，绿房迎晓，一抹墙腰月淡。\n暖玉生烟，悬冰解冻，碎滴瑶阶如霰。\n才放些晴意，早瘦了、梅花一半。\n也知不做花看，东风何事吹散。\n摇落似成秋苑。\n甚酿得春来，怕教春见。\n野渡舟回，前村门掩，应是不胜清怨。", 
    "rhythmic": "探春慢"
  }, 
  {
    "author": "张炎", 
    "content": "一春不是不寻春。\n终是不人。\n好怀渐向中年减，对歌钟、浑没心情。\n短帽怕黏飞絮，轻衫压扑游尘。\n暖香十里软莺声。\n小舫绿杨阴。\n梦随蝴蝶飘零後，尚依依、花月关心。\n惆怅一株梨雪，明年甚处清明。", 
    "rhythmic": "风入松"
  }, 
  {
    "author": "张炎", 
    "content": "锦香缭绕地，深灯挂壁，帘影浪花斜。\n酒船归去後，转首河桥，那处认纹纱。\n重盟镜约，还记得、前度秦嘉。\n惟只有、叶题堪寄，流不到天涯。\n惊嗟。\n十年心事，几曲阑干，想萧娘声价。\n闲过了、黄昏时候，疏柳啼鸦。", 
    "rhythmic": "渡江云"
  }, 
  {
    "author": "张炎", 
    "content": "坐清昼。\n正冶思萦花，馀酲倦酒。\n甚采芳人老，芳心尚如旧。\n消魂忍说铜驼事，不是因春瘦。\n向西园，竹扫颓垣，蔓萝荒。\n风雨夜来骤。\n叹歌冷莺帘，恨凝蛾岫。\n愁到今年，多似去年否。", 
    "rhythmic": "探芳信"
  }, 
  {
    "author": "张炎", 
    "content": "烟堤小舫，雨屋深灯，春衫惯染京尘。\n舞柳歌桃，心事暗恼东邻。\n浑疑夜窗梦蝶，到如今、犹宿花阴。\n待唤起，甚江蓠摇落，化作秋声。\n回首曲终人远，黯消魂、忍看朵朵芳云。\n润墨空题，惆怅醉魄难醒。\n独怜水楼赋笔，有斜阳、不怕登临。\n愁未了，听残莺、、啼过柳阴。", 
    "rhythmic": "声声慢"
  }, 
  {
    "author": "张炎", 
    "content": "可怜张绪门前柳，相看顿非年少。\n三径已荒凉，更如今怀抱。\n薄游浑是感，满烟水、东风残照。\n古调谁弹，古音谁赏，岁华空老。\n京洛染缁尘，悠然意，独对南山一笑。\n只在此山中，甚相逢不早。", 
    "rhythmic": "徵招"
  }, 
  {
    "author": "张炎", 
    "content": "记天风、飞佩紫霞边，顾曲万花深。\n甚相如情倦，少陵愁老，还叹飘零。\n短梦恍然今昔，故国十年心。\n回首三三径，松竹成阴。\n不恨片篷南浦，恨翦灯听雨，谁伴孤吟。\n料瘦筇归後，闲锁北山云。", 
    "rhythmic": "甘州・八声甘州"
  }, 
  {
    "author": "张炎", 
    "content": "制荷衣。\n傍山窗卜隐，雅志可闲时。\n款竹门深，移花槛小，动人芳意菲菲。\n怕冷落、苹洲夜月，想时将、渔笛静中吹。\n尘外柴桑，灯前儿女，笑语忘归。\n分得烟霞数亩，乍扫苔寻径，拨叶通池。\n放鹤幽情，吟莺欢事，老去却愿春迟。", 
    "rhythmic": "一萼红"
  }, 
  {
    "author": "张炎", 
    "content": "古木迷鸦，虚堂起燕，欢游转眼惊心。\n南圃东窗，酸风扫尽芳尘。\n鬓貂飞入平原草，最可怜、浑是秋阴。\n夜沈沈。\n不信归魂，不到花深。\n吹箫踏叶幽寻去，任船依断石，袖裹寒云。\n老桂悬香，珊瑚碎击无声。\n故园已是愁如许，抚残碑，却又伤今。", 
    "rhythmic": "高阳台"
  }, 
  {
    "author": "张炎", 
    "content": "郎吟未了西湖酒，惊心又歌南浦。\n折柳官桥，呼船野渡，还听垂虹风雨。\n漂流最苦。\n况如此江山，此时情绪。\n怕有鸱夷，笑人何事载诗去。\n荒台只今在否。\n登临休望远，都是愁处。\n暗草埋沙，明波洗月，谁念天涯羁旅。\n荷阴未暑。", 
    "rhythmic": "台城路・齐天乐"
  }, 
  {
    "author": "张炎", 
    "content": "晴江迥阔。\n又客里天涯，还叹轻别。\n万里潮生一棹，柳丝犹结。\n荷衣好向山中补，共飘零、几年霜雪。\n赋归何晚，依依径菊，弄香时节。\n料此去、清游未歇。\n引一片秋声，都付吟箧。\n落叶长安，古意对人休说。\n相思只在相留处，有孤芳、可怜空折。\n旧怀难写，山阳怨笛，夜凉吹月。", 
    "rhythmic": "桂枝香"
  }, 
  {
    "author": "张炎", 
    "content": "蟾窟研霜，蜂房点蜡，一枝曾伴凉宵。\n清气初生，丹心未折，浓艳到此都消。\n避风归去，贮金屋、妆成汉娇。\n栗肌微润，和露吹香，直与秋高。\n小山旧隐重招。\n记得相逢，古道迢遥。\n把酒长歌，插花短舞，谁在水国吹箫。", 
    "rhythmic": "庆春宫・高阳台"
  }, 
  {
    "author": "张炎", 
    "content": "望花外、小桥流水，门巷，玉箫声绝。\n鹤去台空，佩环何处弄明月。\n十年前事，愁千折、心情顿别。\n露粉风香谁为主，都成消歇。\n凄咽。\n晓窗分袂处，同把带鸳亲结。\n江空岁晚，便忘了、尊前曾说。", 
    "rhythmic": "长亭怨・长亭怨慢"
  }, 
  {
    "author": "张炎", 
    "content": "望涓涓、一水隐芙蓉，几被暮云遮。\n正凭高送目，西风断雁，残月平沙。\n未觉丹枫尽老，摇落已堪嗟。\n无避秋声处，愁满天涯。\n一自盟鸥别後，甚酒瓢诗锦，轻误年华。\n料荷衣初暖，不忍负烟霞。", 
    "rhythmic": "甘州・八声甘州"
  }, 
  {
    "author": "张炎", 
    "content": "隔花窥半面，带天香、吹动一天秋。\n叹行云流水，寒枝夜鹊，杨柳湾头。\n浪打石城风急，难系莫愁舟。\n未了笙歌梦，倚棹西州。\n重省寻春乐事，奈如今老去，鬓改花羞。\n指斜阳巷陌，都是旧曾游。", 
    "rhythmic": "甘州・八声甘州"
  }, 
  {
    "author": "张炎", 
    "content": "雪空四野，照归心万里，千峰独立。\n身与天游，一洗襟怀，海镜倒涌秋白。\n相逢懒问盈亏事，但脉脉、此情无极。\n是几番、飞盖追随，桂底露衣香湿。\n闲款楼台夜色。\n料水光未许，人世先得。\n影里分明，认得山河，一笑乱山横碧。\n乾坤许大须容我，浑忘了、醉乡犹客。\n待倩谁、招下清风，共结岁寒三益。", 
    "rhythmic": "疏影"
  }, 
  {
    "author": "张炎", 
    "content": "随风万里。\n已无心出岫，浮游天地。\n为问山中何所有，此意不堪持寄。\n淡薄相依，行藏自适，一片松阴外。\n石根苍润，飘飘元是清气。\n长伴暗谷泉生，晴光潋滟，湿影摇花碎。\n浊浊波涛江汉里，忽见清流如此。", 
    "rhythmic": "湘月・念奴娇"
  }, 
  {
    "author": "张炎", 
    "content": "云深别有深庭宇。\n小帘栊、占取芳菲多处。\n花暗水房春，润几番酥雨。\n见说苏堤晴未稳，便懒趁、踏青人去。\n休去。\n且料理琴书，夷犹今古。\n谁见静里闲心，纵荷衣未茸，雪巢堪赋。\n醉醒一乾坤，任此情何许。\n茂树石床同坐久，又却被、清风留住。", 
    "rhythmic": "真珠帘"
  }, 
  {
    "author": "张炎", 
    "content": "隐市山林，傍家池馆，顿成佳趣。\n是几番临水看云，就树揽香，诗满阑干横处。\n翠径小车行花影，听一片春声人笑语。\n深庭宇。\n对清昼渐长，闲教鹦鹉。\n芳情缓寻细数。\n爱碧草平烟红自雨。\n任燕来莺去，香凝翠暖，歌酒清时钟鼓。\n二十四帘冰壶里，有谁在箫台犹醉舞。", 
    "rhythmic": "大圣乐"
  }, 
  {
    "author": "张炎", 
    "content": "楚云分断雨。\n问那回、因甚琴心先许。\n匆匆话离绪。\n正花房蜂闹，著春无处。\n残歌剩舞。\n尚隐约、当时院宇。\n黯消凝、铜雀深深，忍把小乔轻误。\n休赋。\n玉尊别後，老叶沈沟，暗珠还浦。\n欢游再数。\n能几日、采芳去。\n最无端做了，霎时娇梦，不道风流恁苦。\n把馀情、付与秋蛩，夜长自语。", 
    "rhythmic": "瑞鹤仙"
  }, 
  {
    "author": "张炎", 
    "content": "水西船，山北酒，多为买春去。\n事与云消，飞过旧时雨。\n谩留一掬相思，待题红叶，奈红叶、更无题处。\n正延伫。\n乱花浑不知名，娇小未成语。\n短棹轻装，逢迎段桥路。\n那知杨柳风流，柳犹如此，更休道、少年张绪。", 
    "rhythmic": "祝英台近"
  }, 
  {
    "author": "张炎", 
    "content": "一枝凉玉路尘。\n下瑶台、疑是梦云。\n怕趁取、西风去，被何人、拈住皱裙。", 
    "rhythmic": "恋绣衾"
  }, 
  {
    "author": "张炎", 
    "content": "记当年、紫曲戏分花，帘影最深深。\n听惺忪语笑，香寻古字，谱掐新声。\n散尽黄金歌舞，那处著春情。\n梦醒方知梦，梦岂无凭。\n几点别馀清泪，尽化作妆楼，断雨残云。\n指梢头旧恨，豆蔻结愁心。", 
    "rhythmic": "甘州・八声甘州"
  }, 
  {
    "author": "张炎", 
    "content": "犀押重帘水院深。\n柳绵扑帐昼。\n梦回孤蝶弄春阴。", 
    "rhythmic": "浣溪纱・浣溪沙"
  }, 
  {
    "author": "张炎", 
    "content": "蕊香不恋琵琶结。\n舞衣折损藏花蝶。\n春梦未堪凭。\n几时春梦真。\n愁把残更数。\n泪落灯前雨。\n歌酒可曾。\n情怀似去年。", 
    "rhythmic": "菩萨蛮"
  }, 
  {
    "author": "张炎", 
    "content": "莺吟翠屏。\n帘吹絮云。\n东风也怕花。\n带飞花赶春。\n邻娃笑迎。\n嬉游趁晴。", 
    "rhythmic": "四字令・醉太平"
  }, 
  {
    "author": "张炎", 
    "content": "穿花省路，傍竹寻邻，如何故隐都荒。\n问取堤边，因甚减却垂杨。\n消磨纵然未尽，满烟波、添了斜阳。\n空叹息，又翻成无限，杜老凄凉。\n一舸清风何处，把秦山晋水，分贮诗囊。\n发已飘飘，休问岁晚空江。\n松陵试招旧隐，怕白鸥、犹识清狂。\n渐溯远，望并州、却是故乡。", 
    "rhythmic": "声声慢"
  }, 
  {
    "author": "张炎", 
    "content": "湘罗几翦黏新巧。\n似过雨、胭脂全少。\n不教枝上春痕闹。\n都被海棠分了。\n带柳色、愁眉暗恼。\n谩遥指、孤村自好。", 
    "rhythmic": "杏花天"
  }, 
  {
    "author": "张炎", 
    "content": "柳侵阑角。\n画帘风软红香泊。\n引人蝴蝶翻轻薄。\n已自关情，和梦近来恶。\n眉梢轻把闲愁著。\n如今愁重眉梢弱。", 
    "rhythmic": "醉落魄・一斛珠"
  }, 
  {
    "author": "张炎", 
    "content": "过千岩万壑古蓬莱，招隐竟忘还。\n想乾坤清气，霏霏冉冉，却在阑干。\n洞户来时不锁，归水映花关。\n只可自怡悦，持寄应难。\n狂客如今何处，甚酒船去後，烟水空寒。\n正黄尘没马，林下一身闲。", 
    "rhythmic": "甘州・八声甘州"
  }, 
  {
    "author": "张炎", 
    "content": "清气飞来望似空。\n数椽何用草，膝堪容。\n卷将一片当帘栊。\n难持赠，只在此山中。\n鱼影倦随风。\n无心成雨意，又西东。", 
    "rhythmic": "小重山"
  }, 
  {
    "author": "张炎", 
    "content": "晴光转树，晓气分岚，何人野渡横舟。\n断柳枯蝉，凉意正满西州。\n匆匆载花载酒，便无情、也自风流。\n芳昼短，奈不堪深夜，秉烛来游。\n谁识山中朝暮，向白云一笑，今古无愁。\n散发吟商，此兴万里悠悠。\n清狂未应似我，倚高寒、隔水呼鸥。\n须待月，冼多清、都付与秋。", 
    "rhythmic": "声声慢"
  }, 
  {
    "author": "张炎", 
    "content": "幽栖身懒动，邃庭悄、日偏长。\n甚不隐山林，不喧车马，不断生香。\n澄心淡然止水，笑东风、引得落花忙。\n慵对鱼翻暗藻，闲留莺管垂杨。\n徜徉。\n净几明窗。\n穿窈窕、染芬芳。\n看白鹤无声，苍云息影，物外行藏。", 
    "rhythmic": "木兰花慢"
  }, 
  {
    "author": "张炎", 
    "content": "留得一团和气，此花开尽，春已规圆。\n虚白窗深，恍讶碧落星悬。\n芳丛、低翻雪羽，凝素艳、争簇冰蝉。\n向西园。\n几回错认，明月秋千。\n欲觅生香何处，盈盈一水，空对娟娟。\n待折归来，倩谁偷解玉连环。\n试结取、鸳鸯锦带，好移傍、鹦鹉珠帘。", 
    "rhythmic": "玉蝴蝶"
  }, 
  {
    "author": "张炎", 
    "content": "一片赤城霞。\n无心恋海涯。\n远飞来、乔木人家。\n且向琴书深处隐，终胜似、听琵琶。\n休近七香车。\n年华已破瓜。", 
    "rhythmic": "南楼令・唐多令"
  }, 
  {
    "author": "张炎", 
    "content": "空谷幽人。\n曳冰簪雾带，古色生春。\n结根未同萧艾，独抱孤贞。\n自分生涯淡薄，隐蓬蒿、甘老山林。\n风烟伴憔悴，冷落吴宫，草暗花深。\n霁痕消蕙雪，向崖阴饮露，应是知心。\n所思何处，愁满楚水湘云。", 
    "rhythmic": "国香"
  }, 
  {
    "author": "张炎", 
    "content": "列屋烘炉，深门响竹，催残客里时序。\n投老情怀，薄游滋味，消得几多凄楚。\n听雁听风雨，更听过、数声柔舻。\n暗将一点归心，试托醉乡分付。\n借问西楼在否。\n休忘了盈盈，端正窥户。\n铁马春冰，柳蛾晴雪，次第满城箫鼓。", 
    "rhythmic": "探春慢"
  }, 
  {
    "author": "张炎", 
    "content": "隔水呼舟，采香何处追游好。\n一年春事二分花，犹有花多少。\n容易繁华过了。\n趁园林、飞红未扫。\n旧酲新醉，几日不来，绿阴芳草。", 
    "rhythmic": "烛影摇红"
  }, 
  {
    "author": "张炎", 
    "content": "万花深处隐，安一点、世尘无。\n步翠麓幽寻，白云自在，流水萦纡。\n携歌缓游细赏，倩何人、重写辋川图。\n迟日香生草木，淡风声和琴书。\n安居。\n歌引巾车。\n童放鹤、我知鱼。\n看静里闲中，醒来醉後，乐意偏殊。", 
    "rhythmic": "木兰花慢"
  }, 
  {
    "author": "张炎", 
    "content": "风月吴娃。\n柳阴中认得，第二香车。\n春深妆减艳，波转影流花。\n莺语滑，透纹纱。\n有低唱人夸。\n怕误却，周郎醉眼，倚扇佯遮。\n底须拍碎红牙。\n听曲终奏雅，可是堪嗟。\n无人知此意，明月又谁家。\n尘滚滚，老年华。", 
    "rhythmic": "意难忘"
  }, 
  {
    "author": "张炎", 
    "content": "瘦筇访隐，正繁阴闲锁，一壶幽绿。\n乔木苍寒图画古，窈窕行人韦曲。\n鹤响天高，水流花净，笑语通华屋。\n虚堂松外，夜深凉气吹烛。\n乐事杨柳楼心，瑶台月下，有生香堪掬。\n谁理商声帘外悄，萧瑟悬鸣玉。", 
    "rhythmic": "壶中天・念奴娇"
  }, 
  {
    "author": "张炎", 
    "content": "穿幽透密，傍园林宴乐，清时钟鼓。\n帘隔波纹分昼影，融得一壶春聚。\n篆径通花，花多迷径，难省来时路。\n缓寻深静，野云松下无数。\n空翠暗湿荷衣，夷犹舒啸，日涉成佳趣。\n香雪因风晴更落，知是山中何树。", 
    "rhythmic": "壶中天・念奴娇"
  }, 
  {
    "author": "张炎", 
    "content": "江涛如许。\n更一夜听风听雨。\n短篷容与。\n盘礴那堪数。\n弭节澄江树。\n不为莼鲈归去。\n怕教冷落芦花，谁招得旧鸥鹭。\n寒汀古溆。\n尽日无人唤渡。\n此中清楚。\n寄情在谭麈。\n难觅真闲处。", 
    "rhythmic": "清波引"
  }, 
  {
    "author": "张炎", 
    "content": "猗兰声歇。\n抱孤琴思远，几番弹彻。\n洗耳无人，寂寂行歌古时月。\n一笑东风又急。\n黯消凝、恨听啼。\n想少陵、还叹飘零，遣兴在吟箧。\n愁绝。\n更离别。\n待款语迟留，赋归心切。\n故园梦接。\n花影闲门掩春蝶。\n重访山中旧隐，有羁怀、未须轻说。\n莫相忘，堤上柳、此时共折。", 
    "rhythmic": "暗香"
  }, 
  {
    "author": "张炎", 
    "content": "舣孤篷。\n正丛篁护碧，流水曲池通。\n伛偻穿岩，纡盘寻径，忽见倒影凌空。\n拥一片、花阴无地，细看来、犹带古春风。\n胜事园林，旧家陶谢，诗酒相逢。\n眼底烟霞无数，料神仙即我，何处崆峒。\n清气分来，生香不断，洞户自有云封。", 
    "rhythmic": "一萼红"
  }, 
  {
    "author": "张炎", 
    "content": "故园空杳。\n霜风劲、南塘吹断瑶草。\n已无清气碍云山，奈此时怀抱。\n尚记得、修门赋晓。\n杜陵花竹归来早。\n傍雅亭幽榭，惯款语英游，好怀无限欢笑。\n不见换羽移商，杏梁尘远，可怜都付残照。\n坐中泣下最谁多，叹赏音人少。\n怅一夜、梅花顿老。", 
    "rhythmic": "霜叶飞"
  }, 
  {
    "author": "张炎", 
    "content": "记琼筵卜夜，锦槛移春，同恼莺娇。\n暗水流花径，正无风院落，银烛迟销。\n闹枝浅压髫髻，香脸泛红潮。\n甚如此游情，还将乐事，轻趁冰消。\n飘零又成梦，但长歌袅袅，柳色迢迢。\n一叶江心冷，望美人不见，隔浦难招。", 
    "rhythmic": "忆旧游"
  }, 
  {
    "author": "张炎", 
    "content": "水痕吹杏雨，正人在、隔江船。\n看燕集春芜，渔栖暗竹，湿影浮烟。\n馀寒尚犹恋柳，怕东风、未肯擘晴绵。\n愁重迟教醉醒，梦长催得诗圆。\n楼前。\n笑语当年。\n情款密、思留连。\n记白月依弦，青天堕酒，衮衮山川。", 
    "rhythmic": "木兰花慢"
  }, 
  {
    "author": "张炎", 
    "content": "空山弹古瑟，掬长流、洗耳复谁听。\n倚阑干不语，江潭树老，风挟波鸣。\n愁里不须啼，花落石床平。\n岁月鸥前梦，耿耿离情。\n记得相逢竹外，看词源倒泻，一雪尘缨。\n笑匆匆呼酒，飞雨夜行舟。", 
    "rhythmic": "潇潇雨・踏莎行"
  }, 
  {
    "author": "张炎", 
    "content": "分明柳上春风眼，曾看少年人老。\n雁拂沙黄，天垂海白，野艇谁家昏晓。\n惊心梦觉。\n谩慷慨悲歌，赋归不早。\n想得相如，此时终是倦游了。\n经行几度怨别，酒痕消未尽，空被花恼。\n茂苑重来，竹溪深隐，还胜飘零多少。\n羁怀顿扫。", 
    "rhythmic": "台城路・齐天乐"
  }, 
  {
    "author": "张炎", 
    "content": "目光牛背上，更时把、汉书看。\n记落叶江城，孤云海树，漂泊忘还。\n悬知偶然是梦，梦醒来、未必是邯郸。\n笑指萤灯借暖，愁怜镜雪惊寒。\n投闲。\n寄傲怡颜。\n要一似、白鸥闲。\n且旋缉荷衣，琴尊客里，岁月人间。", 
    "rhythmic": "木兰花慢"
  }, 
  {
    "author": "张炎", 
    "content": "秋水涓涓。\n人正远、鱼雁待拂吟笺。\n也知游意，多在第二桥边。\n花底鸳鸯深处影，柳阴淡隔里湖船。\n路绵绵。\n梦吹旧笛，如此山川。\n平生几谢屐，任放歌自得，直上风烟。\n峭壁谁家，长啸竟落松前。\n十年孤剑万里，又何似、畦分抱瓮泉。\n山中酒，且醉餐石髓，白眼青天。", 
    "rhythmic": "瑶台聚八仙・新雁过妆楼"
  }, 
  {
    "author": "张炎", 
    "content": "想西湖、段桥疏树。\n梅花多是风雨。\n如今见说闲云散，烟水少逢鸥鹭。\n归未许。\n又款竹谁家，远思愁□庾。\n重游倦旅。\n纵认得乡山，长江滚滚，隔浦正延伫。\n垂杨渡。\n握手荒城旧侣。\n不知来自何处。\n春窗翦韭青灯夜，疑与梦中相语。\n阑屡拊。\n甚转眼流光，短发真堪数。", 
    "rhythmic": "摸鱼子"
  }, 
  {
    "author": "张炎", 
    "content": "海山缥缈。\n算人间自有，移来蓬岛。\n一粒粟中生倒景，日月光融丹灶。\n玉洞分春，雪巢不夜，心寂凝虚照。\n鹤溪游处，肯将琴剑同调。\n休问挂树瓢空，窗前清意，赢得不除草。\n只恐渔郎曾误入，翻被桃花一笑。", 
    "rhythmic": "壶中天・念奴娇"
  }, 
  {
    "author": "张炎", 
    "content": "危楼古镜影犹寒。\n倒景忽相看。\n桃花不识东西晋，想如今、也梦邯郸。\n缥缈神仙海上，飘零图画人间。\n宝光丹气共回环。\n水弱小舟闲。\n秋风难老三珠树，尚依依、脆管清弹。\n说与霓裳莫舞，银桥不到深山。", 
    "rhythmic": "风入松"
  }, 
  {
    "author": "张炎", 
    "content": "好游人老，秋鬓芦花共色。\n征衣犹恋去年客。\n古道依然黄叶。\n谁家萧瑟。\n自笑我、如何是得。\n酒楼仍在，流落天涯醉白。\n孤城寒树美人隔。", 
    "rhythmic": "数花风・凤凰阁"
  }, 
  {
    "author": "张炎", 
    "content": "风雨怯殊乡。\n梧桐又小窗。\n甚秋声、今夜偏长。\n忆著旧时歌舞地，谁得似、牧之狂。\n茉莉拥钗梁。\n云窝一枕香。", 
    "rhythmic": "南楼令・唐多令"
  }, 
  {
    "author": "张炎", 
    "content": "重整旧渔蓑。\n江湖风雨多。\n好襟怀、近日消磨。\n流水桃花随处有，终不似、隐烟萝。\n南浦又渔歌。\n桃云泛远波。", 
    "rhythmic": "南楼令・唐多令"
  }, 
  {
    "author": "张炎", 
    "content": "楚腰一捻。\n羞翦青丝结。\n力未胜春娇怯怯。\n暗托莺声细说。\n愁蹙眉心斗双叶。\n正情切。\n柔枝未堪折。\n应不解、管离别。", 
    "rhythmic": "淡黄柳"
  }, 
  {
    "author": "张炎", 
    "content": "候蛩凄断。\n人语西风岸。\n月落沙平江似练。\n望尽芦花无雁。\n暗教愁损兰成，可怜夜夜关情。\n只有一枝梧叶，不知多少秋声。", 
    "rhythmic": "清平乐"
  }, 
  {
    "author": "张炎", 
    "content": "修眉刷翠春痕聚。\n难翦愁来处。\n断丝无力绾韶华。\n也学落红流水、到天涯。\n那回错认章台下。\n却是阳关也。\n待将新恨趁杨花。\n不识相思一点、在谁家。", 
    "rhythmic": "虞美人"
  }, 
  {
    "author": "张炎", 
    "content": "锁香亭榭。\n花艳烘春曾卜夜。\n空想芳游。\n不到秋凉不信愁。\n酒迟歌缓。\n月色平分窗一半。\n谁伴孤吟。\n手擘黄花碎却心。", 
    "rhythmic": "减字木兰花"
  }, 
  {
    "author": "张炎", 
    "content": "柳未三眠，风才一讯。\n催人步吹笙径。\n可曾中酒似当时，如今却是看花病。\n老愿春迟，愁嫌昼静。\n秋千院落寒犹剩。\n卷帘休问海棠开，相传燕子归来近。", 
    "rhythmic": "踏莎行"
  }, 
  {
    "author": "张炎", 
    "content": "歌扇锦连枝。\n问著东风已不知。\n怪底楼前多种柳，相思。\n那叶浑如旧样眉。\n醉里眼都迷。\n遮莫东墙带笑窥。\n行到寻常游冶处，慵归。\n只道看花似向时。", 
    "rhythmic": "南乡子"
  }, 
  {
    "author": "张炎", 
    "content": "颇爱杨琼妆淡注。\n犹理螺鬟，扰扰松云聚。\n两翦秋痕流不去。\n佯羞却把周郎顾。\n欲诉闲愁无说处。\n几过莺帘，听得间关语。\n昨夜月明香暗度。\n相思忽到梅花树。", 
    "rhythmic": "蝶恋花"
  }, 
  {
    "author": "张炎", 
    "content": "仙子锄云亲手种。\n春闹枝头，消得微霜冻。\n可是东风吹不动。\n金铃悬网珊瑚重。\n社燕盟鸥诗酒共。\n未足游情，刚把斜阳送。\n今夜定应归去梦。\n青苹流水箫声弄。", 
    "rhythmic": "蝶恋花"
  }, 
  {
    "author": "张炎", 
    "content": "巧结分枝黏翠艾。\n翦翦香痕，细把泥金界。\n小簇葵榴芳锦隘。\n红妆人见应须爱。\n午镜将拈开凤盖。\n倚醉凝娇，欲戴还慵戴。\n约臂犹馀朱索在。\n梢头添挂朱符袋。", 
    "rhythmic": "蝶恋花"
  }, 
  {
    "author": "张炎", 
    "content": "暗香千树。\n结屋中间住。\n明月一方流水护。\n梦入梨云深处。\n清冰隔断尘埃。\n无人踏碎苍苔。\n一似逋仙归後，吟诗不下山来。", 
    "rhythmic": "清平乐"
  }, 
  {
    "author": "张炎", 
    "content": "闲苑深迷，趁香随粉都行遍。\n隔窗花气暖扶春，只许莺莺占。\n烛焰晴烘醉脸。\n想东邻、偷窥笑眼。\n欲寻无处，暗掐新声，银屏斜掩。\n一片云闲，那知顾曲周郎怨。\n看花犹自未分明，毕竟何时见。\n已信仙缘较浅。\n谩凝思、风帘倒卷。\n出门一笑，月落江横，数峰天远。", 
    "rhythmic": "烛影摇红"
  }, 
  {
    "author": "张炎", 
    "content": "乱红自雨，正翠蹊误晓，玉洞明春。\n蛾眉淡扫，背风不语盈盈。\n莫恨小溪流水，引刘郎、不是飞琼。\n罗扇底，从教净冶，远障歌尘。\n一掬莹然生意，伴压架酴，相恼芳吟。\n玄都观里，几回错认梨云。", 
    "rhythmic": "露华"
  }, 
  {
    "author": "张炎", 
    "content": "行歌趁月，唤酒延秋，多买莺莺笑。\n蕊枝娇小。\n浑无奈、一掬醉乡怀抱。\n筹花斗草。\n几曾放、好春闲了。\n芳意阑，可惜香心，一夜酸风扫。\n海上仙山缥缈。\n问玉环何事，苦无分晓。\n旧愁空杳。\n蓝桥路、深掩半庭斜照。\n馀情暗恼。\n都缘是、那时年少。\n惊梦回、懒说相思，毕竟如今老。", 
    "rhythmic": "解语花"
  }, 
  {
    "author": "张炎", 
    "content": "及春游，卜夜饮，人醉万花醒。\n转眼年华，白发半垂领。\n与鸥同一清波，风苹月树，又何事、浮踪不定。\n静中省。\n便须门掩柴桑，黄卷伴孤隐。\n一粟生涯，乐事在瓢饮。\n爱闲休说山深，有梅花处，更添个、暗香疏影。", 
    "rhythmic": "祝英台近"
  }, 
  {
    "author": "张炎", 
    "content": "楚竹闲挑。\n千日酒、乐意稍稍渔樵。\n那回轻散，飞梦便觉迢遥。\n似隔芙蓉无路到，如何共此可怜宵。\n旧愁消。\n故人念我，来问寂寥。\n登临试开笑口，看垂垂短发，破帽休飘。\n款语微吟，清气顿扫花妖。\n明朝柳岸醉醒，又知在烟波第几桥。\n怀人处，任满身风露，踏月吹箫。", 
    "rhythmic": "瑶台聚八仙・新雁过妆楼"
  }, 
  {
    "author": "张炎", 
    "content": "傅粉何郎，比玉树、琼枝谩夸。\n看生子、东涂西抹，笑语浮华。\n蝴蝶一生花里活，似花还却似非花。\n最可人、娇艳正芳年，如破瓜。\n离别恨，生叹嗟。\n欢情事，起喧哗。\n听歌喉清润，片玉无瑕。\n洗尽人间笙笛耳，赏音多向五侯家。\n好思量、都在步莲中，裙翠遮。", 
    "rhythmic": "满江红"
  }, 
  {
    "author": "张炎", 
    "content": "带飘飘，衣楚楚。\n空谷饮甘露。\n一转花风，萧艾遂如许。\n细看息影云根，淡然诗思，曾□被、生香轻误。\n此中趣。\n能消几笔幽奇，羞掩众芳谱。\n薜老苔荒，山鬼竟无语。\n梦游忘了江南，故人何处，听一片、潇湘夜雨。", 
    "rhythmic": "祝英台近"
  }, 
  {
    "author": "张炎", 
    "content": "老枝无著秋声处，萧萧倦听风雨。\n暗饮春腴，欣荣晚节，不载天河人去。\n心存太古。\n喜冰雪相看，此君欲语。\n共倚云根，岁寒羞并岁寒所。\n当年曾见汉馆，卷帘频坐对，飞梦湘楚。\n叹我重来，何堪如此，落叶空江无数。\n盘桓屡抚。", 
    "rhythmic": "台城路・齐天乐"
  }, 
  {
    "author": "张炎", 
    "content": "跨匹马、东瀛烟树。\n转首十年，旅愁无数。\n此日重逢，故人犹记旧游否。\n雨今云古。\n更秉烛、浑疑梦语。\n衮衮登台，叹野老、白头如许。\n归去。\n问当初鸥鹭。\n几度西湖霜露。\n漂流最苦。\n便一似、断蓬飞絮。", 
    "rhythmic": "长亭怨・长亭怨慢"
  }, 
  {
    "author": "张炎", 
    "content": "笑铭崖笔倦，访雪舟寒，觅里寻邻。\n半掩闲门草，看长松落荫，旧榻悬尘。\n自怜此来何事，不为忆鲈莼。\n但回首当年，芙蓉城里，胜友如云。\n思君。\n度遥夜，谩疑是梅花，檐下空巡。\n蝶与周俱梦，折一枝聊寄，古意殊真。", 
    "rhythmic": "忆旧游"
  }, 
  {
    "author": "张炎", 
    "content": "花引春来，手擎春住。\n芳心一点谁分付。\n微歌微笑蓦思量，瞥然抛与东流去。\n带润偷拈，和香密护。\n归时自有留连处。\n不随烟水不随风，不教轻把刘郎误。", 
    "rhythmic": "踏莎行"
  }, 
  {
    "author": "张炎", 
    "content": "香雾湿云环。\n蕊佩珊珊。\n酒醒微步晚波寒。\n金鼎尚存丹已化，雪冷虚坛。\n游冶未知还。\n鹤怨空山。\n潇湘无梦绕丛兰。\n碧海茫茫归不去，却在人间。", 
    "rhythmic": "浪淘沙"
  }, 
  {
    "author": "张炎", 
    "content": "落落奇花未吐，离离瑶草偏幽。\n蓬山元是不知秋。\n却笑人间春瘦。\n潇丽寒犀麈尾，玲珑润玉搔头。\n半窗晴日水痕收。\n不怕杜鹃啼後。", 
    "rhythmic": "西江月"
  }, 
  {
    "author": "张炎", 
    "content": "桃花扇底歌声杳。\n愁多少。\n便觉道花阴闲了。\n因甚不归来，甚归来不早。\n满院飞花休要扫。", 
    "rhythmic": "珍珠令"
  }, 
  {
    "author": "张炎", 
    "content": "波明昼锦，看芳莲迎晓，风弄晴碧。\n乔木千年长润屋，清荫图书琴瑟。\n龟甲屏开，虾须帘卷，瑶草秋无色。\n和熏兰麝，彩衣欢拥诗伯。\n溪上燕往鸥还，笔床茶灶，筇竹随游屐。\n闲似神仙闲最好，未必如今闲得。", 
    "rhythmic": "壶中天・念奴娇"
  }, 
  {
    "author": "张炎", 
    "content": "溯空明、霁蟾飞下，湖湘难辨遥树。\n流来那得清如许，不与众流东注。\n浮净宇。\n任消息虚盈，壶内藏今古。\n停杯问取。\n甚玉笛移宫，银桥散影，依旧广寒府。\n休凝伫。\n鼓渔歌在否。\n沧浪浑是烟雨。\n黄河路接银河路。\n炯炯近天尺五。\n还自语。\n奈一寸闲心，不是安愁处。", 
    "rhythmic": "摸鱼子"
  }, 
  {
    "author": "张炎", 
    "content": "葱倩满身云，酒晕浅融香颊。\n水调数声娴雅，把芳心偷说。\n风吹裙带下阶迟，惊散双蝴蝶。\n佯拈花枝微笑，溜晴波一瞥。", 
    "rhythmic": "好事近"
  }, 
  {
    "author": "张炎", 
    "content": "阴过云根冷不移。\n古林疏又密，色依依。\n何须喷饭笑当时。\n谷，盈尺小鹅溪。\n展玩似堪疑。\n楚山从此去，望中迷。", 
    "rhythmic": "小重山"
  }, 
  {
    "author": "张炎", 
    "content": "求友林泉深密处。\n弄舌调簧，如问春何许。\n燕子先将雏燕去。\n凄凉可是歌来暮。\n乔木萧萧梧叶雨。\n不似寻芳，翻落花心露。\n认取门前杨柳树。\n数声须入新年语。", 
    "rhythmic": "蝶恋花"
  }, 
  {
    "author": "张炎", 
    "content": "天净雨初晴。\n秋清人更清。\n满吟窗、柳思周情。\n一片香来松桂下，长听得，读书声。\n闲处卷黄庭。\n年年两鬓青。", 
    "rhythmic": "南楼令・唐多令"
  }, 
  {
    "author": "张炎", 
    "content": "新篁依约佩初摇。\n老石润山腰。\n逸人未必犹酣酒，正溪头、风雨潇潇。\n砺齿犹随市隐，虚心肯受春招。\n从教三径入渔樵。\n对此觉尘消。\n娟枝冷叶无多子，伴明窗、书卷诗瓢。\n清过炎天梅蕊，淡欺雪里芭蕉。", 
    "rhythmic": "风入松"
  }, 
  {
    "author": "张炎", 
    "content": "水落槎枯，田荒玉碎。\n夜阑秉烛惊相对。\n故家人物已无传，一灯却照清江外。\n色展天机，光摇海贝。\n锦囊日月奚童背。\n重逢何处抚孤松，共吟风月西湖醉。", 
    "rhythmic": "踏莎行"
  }, 
  {
    "author": "张炎", 
    "content": "因风整帽，借柳维舟，休登故苑荒台。\n去岁何年，游处半入苍苔。\n白鸥旧盟未冷，但寒沙、空与愁堆。\n谩叹息，问西门洒泪，不忍徘徊。\n眼底江山犹在，把冰弦弹断，苦忆颜回。\n一点归心，分付布袜青鞋。\n相寻已期到老，那知人、如此情怀。\n怅望久，海棠开、依旧燕来。", 
    "rhythmic": "声声慢"
  }, 
  {
    "author": "张炎", 
    "content": "□声短棹，柳色长条，无花但觉风香。\n万境天开，逸兴纵我清狂。\n白鸥更闲似我，趁平芜、飞过斜阳。\n重叹息，却如何不□，梦里黄梁。\n一自三高非旧，把诗囊酒具，千古凄凉。\n近日烟波，乐事尽逐渔忙。\n山横洞庭夜月，似潇湘、不似潇湘。\n归未得，数清游、多在水乡。", 
    "rhythmic": "声声慢"
  }, 
  {
    "author": "张炎", 
    "content": "百花洲畔，十里湖边，沙鸥未许盟寒。\n旧隐琴书，犹记渭水长安。\n苍云数千万叠，却依然、一笑人间。\n似梦里，对清尊白发，秉烛更阑。\n渺渺烟波无际，唤扁舟欲去，且与凭阑。\n此别何如，能消几度阳关。\n江南又听夜雨，怕梅花、零落孤山。\n归最好，甚闲人，犹自未闲。", 
    "rhythmic": "声声慢"
  }, 
  {
    "author": "张炎", 
    "content": "二分春是雨，采香径、绿阴铺。\n正私语晴蛙，于飞晚燕，闲掩纹疏。\n流光惯欺病酒，问杨花、过了有花无。\n啼初闻院宇，钓船犹系菰蒲。\n林逋。\n树老山孤。\n浑忘却、隐西湖。\n叹扇底歌残，蕉间梦醒，难寄中吴。", 
    "rhythmic": "木兰花慢"
  }, 
  {
    "author": "张炎", 
    "content": "□花一叶。\n比似前时别。\n烟水茫茫无处说。\n冷却西湖□月。\n贞芳只合深山。\n红尘了不相关。\n留得许多清影，幽香不到人间。", 
    "rhythmic": "清平乐"
  }, 
  {
    "author": "张炎", 
    "content": "□□不了。\n都被红尘老。\n一粒粟中休道好。\n弱水竟通蓬岛。\n孤云漂泊难寻。\n如今却在□□。\n莫趁清风出岫，此中方是无心。", 
    "rhythmic": "清平乐"
  }, 
  {
    "author": "张炎", 
    "content": "平沙流水。\n叶老芦花未。\n落雁无声还有字。\n一片潇湘古意。\n扁舟记得幽寻。\n相寻只在□□。\n莫趁春风飞去，玉关夜雪犹深。", 
    "rhythmic": "清平乐"
  }, 
  {
    "author": "张炎", 
    "content": "翦翦春水出万壑，和春带出芳丛。\n谁分弱水洗尘红。\n低回金叵罗，约略玉玲珑。\n昨夜洞庭云一片，朗吟飞过天风。\n戏将瑶草散虚空。\n灵根何处觅，只在此山中。", 
    "rhythmic": "临江仙"
  }, 
  {
    "author": "张炎", 
    "content": "梦里瞢腾说梦华。\n莺莺燕燕已天涯。\n蕉中覆处应无鹿，汉上从来不见花。\n今古事，古今嗟。", 
    "rhythmic": "思佳客"
  }, 
  {
    "author": "张炎", 
    "content": "柳间花外。\n日日离人泪。\n忆得楼心和月醉。\n落叶与愁俱碎。\n如今一笑吴中。\n眼青犹认衰翁。\n先泛扁舟烟水，西湖多定相逢。", 
    "rhythmic": "清平乐"
  }, 
  {
    "author": "张炎", 
    "content": "□□晴树。\n寒食无风雨。\n记得当时游冶处。\n桂底一身香露。\n神仙只在蓬莱。\n不知白鹤飞来。\n乘兴飘然归去，人踏破青苔。", 
    "rhythmic": "清平乐"
  }, 
  {
    "author": "张炎", 
    "content": "满头风雪昔同游。\n同载月明舟。\n回来又续西湖梦，绕江南、那处无愁。\n赢得如今老大，依然只是漂流。\n故人翦烛对花讴。\n不记此身浮。\n征衣冷落荷衣暖，径虽荒、也合归休。\n明□□□烟水，相思却在并州。", 
    "rhythmic": "风入松"
  }, 
  {
    "author": "张炎", 
    "content": "□卯湾头屋数间。\n放船收尽一溪山。\n聊适兴，且怡颜。\n问天难买是真闲。", 
    "rhythmic": "渔歌子"
  }, 
  {
    "author": "张炎", 
    "content": "□□□□□溪流。\n紧系篱边一叶舟。\n沽酒去，闭门休。\n从此清闲不属鸥。", 
    "rhythmic": "渔歌子"
  }, 
  {
    "author": "张炎", 
    "content": "□□□□白云多。\n童子贪眠枕绿蓑。\n莞尔笑，浩然歌。\n奈此萧萧落叶何。", 
    "rhythmic": "渔歌子"
  }, 
  {
    "author": "张炎", 
    "content": "□□□□半树梅。\n卷帘一色玉蓬莱。\n宜啸咏，莫徘徊。\n乘兴扁舟好去来。", 
    "rhythmic": "渔歌子"
  }, 
  {
    "author": "张炎", 
    "content": "□□□□□子同。\n更无人识老渔翁。\n来往事，有无中。\n却恐桃源自此通。", 
    "rhythmic": "渔歌子"
  }, 
  {
    "author": "张炎", 
    "content": "□□□□□求鱼。\n钓不得鱼还自如。\n尘事远，世人疏。\n何须更写绝交书。", 
    "rhythmic": "渔歌子"
  }, 
  {
    "author": "张炎", 
    "content": "□□□□濯尘缨。\n严濑溪有重轻。\n多少事，古今情。\n今人当似古人清。", 
    "rhythmic": "渔歌子"
  }, 
  {
    "author": "张炎", 
    "content": "□□□□□浮家。\n篷底光阴鬓未华。\n停短棹，舣平沙。\n流水恐是杏坛花。", 
    "rhythmic": "渔歌子"
  }, 
  {
    "author": "张炎", 
    "content": "□□□□□孤村。\n路隔尘寰水到门。\n斜照散，远云昏。\n白鹭飞来老树根。", 
    "rhythmic": "渔歌子"
  }, 
  {
    "author": "张炎", 
    "content": "□□□年酒半酣。\n知鱼知我静中参。\n峰六六，径三三。\n此怀难与俗人谈。", 
    "rhythmic": "渔歌子"
  }, 
  {
    "author": "张炎", 
    "content": "闷蕊惊寒减艳痕。\n蜂也消魂。\n蝶也消魂。\n醉归无月傍黄昏。\n知是花村。\n知是前村。\n留得闲枝叶半存。\n好似桃根。\n不似桃根。\n小楼昨夜声浑。\n春到三分。\n秋到三分。", 
    "rhythmic": "一翦梅"
  }, 
  {
    "author": "张炎", 
    "content": "野色一桥分。\n活水流云直到门。\n落叶堆篱从不扫，开尊。\n醉里教儿诵楚文。\n隔断马蹄痕。\n商鼎熏花独自闻。\n吟思更添清绝处，黄昏。\n月白枝寒雪满村。", 
    "rhythmic": "南乡子"
  }, 
  {
    "author": "张炎", 
    "content": "五湖一叶。\n风浪何时歇。\n醉里不知花影别。\n依旧空山明月。\n夜深鹤怨归迟。\n此时那处堪归。\n门外一株杨柳，折来多少相思。", 
    "rhythmic": "清平乐"
  }, 
  {
    "author": "张炎", 
    "content": "一夜凝寒，忽成琼树，换却繁华。\n因甚春深，片红不到，绿水人家。\n眼惊白昼天涯。\n空望断、尘香钿车。\n独立回风，东阑惆怅，莫是梨花。", 
    "rhythmic": "柳梢青"
  }, 
  {
    "author": "张炎", 
    "content": "窗密春声聚，花多水影重。\n只留一路过东风。\n围得生香不断、锦熏笼。\n月地连金屋，云楼瞰翠蓬。\n惺忪笑语隔帘栊。\n知是谁调鹦鹉、柳阴中。", 
    "rhythmic": "南歌子"
  }, 
  {
    "author": "张炎", 
    "content": "万红梅里幽深处。\n甚杖履、来何暮。\n草带湘香穿水树。\n尘留不住。\n云留却住。\n壶内藏今古。\n独清懒入终南去。\n有忙事、修花谱。\n骑省不须重作赋。\n园中成趣。", 
    "rhythmic": "青玉案"
  }, 
  {
    "author": "张炎", 
    "content": "当年不信江湖老，如今岁华惊晚。\n路改家迷，花空阴落，谁识重来刘阮。\n殊乡顿远。\n甚犹带羁怀，雁凄蛩怨。\n梦里忘归，乱浦烟浪片帆转。\n闭门休叹故苑。\n杖藜游冶处，萧艾都遍。\n雨色云西，晴光水北，一洗悠然心眼。\n行行渐懒。", 
    "rhythmic": "台城路・齐天乐"
  }, 
  {
    "author": "张炎", 
    "content": "霜花铺岸浓如雪。\n田间水浅冰初结。\n林密乱鸦啼。\n山深雁过稀。\n风恬湖似镜。\n冷浸楼台影。\n梅不怕隆寒。\n疏葩正耐看。", 
    "rhythmic": "菩萨蛮"
  }, 
  {
    "author": "张炎", 
    "content": "一白受春知。\n独爱老来，疏瘦偏宜。\n古月黄昏，许松竹相依。\n晕藓枯槎半折，影浮波、渴龙倒窥。\n岁华凋谢，水边篱落，雪後忽横枝。\n百花头上立，且休问、向北开迟。\n老了何郎，不成便无诗。", 
    "rhythmic": "尾犯"
  }, 
  {
    "author": "张炎", 
    "content": "水空流，心不竞，门掩柳阴早。\n芸暖书芗，声压四檐悄。\n断尘飞远清风，人间醒醉，任蝶梦、何时分晓。\n古音少。\n素琴久已无弦，俗子未知道。\n听雨看云，依旧静中好。\n但教春风融融，一般意思，小窗外、不除芳草。", 
    "rhythmic": "祝英台近"
  }, 
  {
    "author": "张炎", 
    "content": "碧浮春盖，黄点秋旗，细芳泛月。\n露委残钗，烟梳高髻曾戏折。\n几度宿寄山房，□曲尘云屑。\n香入蜂须，蜜房风味应别。\n酒浮汤，爱霏霏、粉黄清绝。\n嫩苞新子，凭谁香歌五粒。", 
    "rhythmic": "华胥引"
  }, 
  {
    "author": "张炎", 
    "content": "想不劳、添竹引龙须，断梗忽传芳。\n记珠悬润碧，飘飘秋影，曾印禅窗。\n诗外片云落莫，错认是花光。\n无色空尘眼，雾老烟荒。\n一翦静中生意，任前看冷淡，真味深长。\n有清风如许，吹断万红香。", 
    "rhythmic": "甘州・八声甘州"
  }, 
  {
    "author": "韩信同", 
    "content": "望紫云翁，启明在东，长庚在西。\n但空有寸心，荆州江汉，未能百里，弱水沙黎。\n菊底秋深，樵边信至，一曲阳春草木知。\n长吟咏，觉声如韩操，骨似陶诗。\n不应鬓发能稀。\n七十寿强如六十耆。\n想高谈倾坐，风斯下矣，微辞漱物，清且涟漪。\n谩说翁，休夸淇叟，用舍行藏各有时。\n真修养，有近思家学，字字参芝。", 
    "rhythmic": "沁园春"
  }, 
  {
    "author": "王炎午", 
    "content": "又是年时，杏红欲脸，柳绿初芽。\n奈寻春步远，马嘶湖曲，卖花声过，人唱窗纱。\n暖日晴烟，轻衣罗扇，看遍王孙七宝车。\n谁知道，十年魂梦，风雨天涯。\n休休何必伤嗟。\n谩赢得、青青两鬓华。\n且不知门外，桃花何代，不知江左，燕子谁家。\n世事无情，天公有意，岁岁东风岁岁花。\n拚一笑、且醒来杯酒，醉後杯茶。", 
    "rhythmic": "沁园春"
  }, 
  {
    "author": "徐瑞", 
    "content": "多事春风，年年绿遍江南草。\n罗裙色好。\n莫把相如恼。\n梦入瑶台，搔背麻姑爪。\n还惊觉。\n杜鹃啼早。\n一夜相思老。", 
    "rhythmic": "点绛唇"
  }, 
  {
    "author": "王去疾", 
    "content": "吴波深处波声急。\n栏干下瞰鱼龙宅。\n江北与江南。\n斜阳山外山。\n十洲三岛地。\n梦里身曾至。\n今日醉危亭。\n神仙邀我盟。", 
    "rhythmic": "菩萨蛮"
  }, 
  {
    "author": "刘将孙", 
    "content": "水际轻烟，沙边微雨。\n荷花芳草垂杨渡。\n多情移徙忽成愁，依稀恰是西湖路。\n血染红笺，泪题锦句。\n西湖岂忆相思苦。\n只应幽梦解重来，梦中不识从何去。", 
    "rhythmic": "踏莎行"
  }, 
  {
    "author": "刘将孙", 
    "content": "斜阳江路柳青青。\n传杯那放停。\n上船不记送人行。\n南风吹酒醒。\n江曲曲，路萦萦。\n月明潮水生。\n送将残梦作浮萍。\n角声何处城。", 
    "rhythmic": "阮郎归"
  }, 
  {
    "author": "刘将孙", 
    "content": "山色泛秋光。\n点点东篱菊又黄。\n岁月欺人如此去，堂堂。\n一事无成两鬓霜。\n佳节共持觞。\n无限杯供有限狂。\n明月明年诗句苦，茫茫。\n细把茱萸感慨长。", 
    "rhythmic": "南乡子"
  }, 
  {
    "author": "刘将孙", 
    "content": "不看萸、把酒对名山，无帽厌西风。\n渺四海故人，一尊今雨，万里长空。\n宇宙此山此日，今夕几人同。\n举世谁不醉，独属陶公。\n当日白衣几许，漫凄其寄兴，落日篱东。\n抚停云六合，借醉托孤踪。", 
    "rhythmic": "八声甘州"
  }, 
  {
    "author": "刘将孙", 
    "content": "看东风、天上放梅开，经岁又新成。\n笑柳眼迷青，桃腮改白，蝶舞尘惊。\n任是万红千紫，无力与春争。\n想建章鹊，犹是残。\n不比腊前憔悴，拨寒炉，茶薄烟清。\n快玉龙战罢，四野迥收兵。", 
    "rhythmic": "八声甘州"
  }, 
  {
    "author": "刘将孙", 
    "content": "又江南、三月更明朝，便已是南风。\n拟强驻韶光，狂追柳絮，卧占残红。\n早向尊前沈醉，莫听五更钟。\n赢得春工笑，恼杀渠侬。\n只道春风不改，□年来岁去，柳密花浓。\n但沈腰潘鬓，无复旧时容。", 
    "rhythmic": "八声甘州"
  }, 
  {
    "author": "刘将孙", 
    "content": "正好花时，忽办得、匆匆来去。\n道一往无情，却又别颦愁妩。\n四海云鬟高样髻，长思红袖□分路。\n怪近来、不怨客毡寒，婵娟误。\n黄花约，终难据。\n曾未肯，清园住。\n只昼思夜梦，浅斟低诉。\n莲子擘开谁在意，徐娘一笑来何暮。\n又争知、寂寞白头吟，寒机素。", 
    "rhythmic": "满江红"
  }, 
  {
    "author": "刘将孙", 
    "content": "南浦绿波，只断送、行人行色。\n虽只是、鹏抟九万，天池春碧。\n鸾侣凤朋争快睹，鸥盟鹭宿空曾识。\n到玉堂、天上念西江，今非昔。\n公去也，宁怀别。\n人感旧，情空切。\n但岁寒松柏，相期茂悦。\n好在莫偿尘土债，风流宁可金门客。\n俯人间、大暑少清风，多炎热。", 
    "rhythmic": "满江红"
  }, 
  {
    "author": "刘将孙", 
    "content": "千里酸风，茂陵客、咸阳古道。\n宫门夜、马嘶无迹，东关云晓。\n牵上魏车将汉月，忆君清泪知多少。\n怅土花、三十六宫墙，秋风袅。\n露兰，啼痕绕。\n画阑桂，雕香早。\n便天还知道，和天也老。\n独出携盘谁送客，刘郎陵上烟迷草。\n悄渭城、已远月荒凉，波声小。", 
    "rhythmic": "满江红"
  }, 
  {
    "author": "刘将孙", 
    "content": "又匆匆、一番元夕，无灯更愁风雨。\n人间天上无归梦，惟有春来春去。\n愁不语。\n漫泪湿香绡，□草人何许。\n百年胜处。\n还更有琉璃，春棚月架，万眼蝶罗否。\n风流事，孤负後来儿女。\n可怜薄命三五。\n千金无买吴呆处，更说龙飞凤舞。\n今又古。\n便剩有才情，无分登楼赋。\n春醪独抚。\n也难觅阿瞒，肯容狂客，醉里试歌舞。", 
    "rhythmic": "摸鱼儿"
  }, 
  {
    "author": "刘将孙", 
    "content": "雨萧萧、春寒欲暮。\n杜鹃声转□□。\n东风与汝何恩怨，强管人间去住。\n行且去。\n漫憔悴十年，愁得身成树。\n青青故宇。\n看浩荡灵修，徘徊落日，不乐复何故。\n曾听处。\n少日京华行路。\n青灯梦断无语。\n风林飒飒鸡声乱，摇落壮心如土。\n今又古。\n任啼到天明，清血流红雨。\n人生几许。\n且赢得刘郎，看花眼惯，懒复赋前度。", 
    "rhythmic": "摸鱼儿"
  }, 
  {
    "author": "刘将孙", 
    "content": "甚平生、风流谢客，刀头梦送酸楚。\n不堪又得花间曲，猛忆云英霜杵。\n闲情赋。\n谁催就月明，云鬓犀梳吐。\n才情几许。\n待遗策重来，吹箫一弄，鸾凤共轻举。\n留春住。\n买得绿波南浦。\n黄金□散如土。\n蔷薇洞口三生路。\n无奈春光顿阻。\n新□绪。\n也待见东邻，花艳墙低处。\n东风看取。\n便娇送飞梭，半携编贝，笑咏尚高古。", 
    "rhythmic": "摸鱼儿"
  }, 
  {
    "author": "刘将孙", 
    "content": "我老无能矣。\n叹人生、得开笑口，一年闲几。\n去景悠悠如有待，白发已非春事。\n便一笑、何曾是喜。\n我本渔樵孟诸野，向举家、尽叹今如是，空自苦，有谁似。\n堆堆独坐文书里。\n是无能、爱闲爱静，清时有味。\n出处古今无真是，往往君言有理。\n看攘臂、後来锋起。", 
    "rhythmic": "金缕曲・贺新郎"
  }, 
  {
    "author": "刘将孙", 
    "content": "云涛白凤贺瑶池。\n仗葳蕤。\n路芳菲。\n十月温汤，赐浴卸罗衣。\n半点檀心天一笑，琼奴弱，玉环肥。\n风流谁合婿金闺。\n露将。\n雪争晖。", 
    "rhythmic": "江城子"
  }, 
  {
    "author": "刘将孙", 
    "content": "明霞回雨霁秋空。\n笑难逢。\n步城东。\n直上翠微，客有可人同。\n回首向来轻节序，筋力异，心犹在，愧鬓蓬。\n悲年冉冉江滚滚。\n骑台平，蒋陵冷。\n天高年晚，山河险，烟雾冥。", 
    "rhythmic": "江城梅花引"
  }, 
  {
    "author": "刘将孙", 
    "content": "天涯倦客，如梦说今宵。\n承平事，车尘涨，马鸣萧。\n火城朝。\n狂歌闲嬉笑，平康客，五陵侠，闲相待，沙河路，灞陵桥。\n万眼琉璃，目眩去闲买，一翦梅烧。\n数金蛾彩蝶，簇带那人娇。\n说著魂销。\n掩鲛绡。\n波翻海，尘换世，铜仙泪，铁心娆。\n渺何地，朱履，解金貂。\n步宫腰。\n瑶池惊燕罢，瓶落井，箭离。\n灯楼倒，吴儿老，绛都迢。\n点点梅梢残雪，似东风、吹恨难消。", 
    "rhythmic": "六州歌头"
  }, 
  {
    "author": "刘将孙", 
    "content": "摇风犹似旆，倾雨不成盘。\n西风未禁十日，早作背时看。\n寂寞六郎秋扇，牵补灵均破屋，风露半襟寒。\n坐感青年晚，不但翠云残。\n叹此君，深隐映，早阑珊。\n人间受尽炎热，暑夕几恁阑。\n待得良宵灏气，正是好天良月，红到绿垂乾。\n摇落从此始，感慨不能闲。", 
    "rhythmic": "水调歌头"
  }, 
  {
    "author": "刘将孙", 
    "content": "壬戌之秋，七夕既望，苏子泛舟。\n正赤壁风清，举杯属客，东山月上，遗世乘流。\n桂棹叩舷，洞箫倚和，何事呜呜怨泣幽。\n悄危坐，抚苍苍东望，渺渺荆州。\n客云天地蜉蝣。\n记千里舳舻旗帜浮。\n叹孟德周郎，英雄安在，武昌夏口，山水相缪。\n客亦知夫，盈虚如彼，山月江风有尽不。\n喜更酌，任东方既白，与子遨游。", 
    "rhythmic": "沁园春"
  }, 
  {
    "author": "刘将孙", 
    "content": "十月雪堂，将归临皋，二客从坡。\n适薄暮得鱼，细鳞巨口，新霜脱叶，月步行歌。\n有客无肴，有肴无酒，如此风清月白何。\n归谋妇，得旧藏斗酒，重载婆娑。\n登虬踞虎嵯峨。\n更凭醉攀翻栖鹘窠。\n曾岁月几何，江流断岸，山川非昔，夜啸扪萝。\n孤鹤横江，羽衣入梦，应悟飞鸣昔我过。\n开户视，但寂寥四顾，万顷烟波。", 
    "rhythmic": "沁园春"
  }, 
  {
    "author": "刘将孙", 
    "content": "流水断桥，坏壁春风，一曲韦娘。\n记宰相开元，弄权疮，全家骆谷，追骑仓皇。\n彩凤随鸦，琼奴失意，可似人间白面郎。\n知他是，燕南牧马，塞北驱羊。\n啼痕自诉衷肠。\n尚把笔低徊愧下堂。\n叹国手无棋，危涂何策，书窗如梦，世路方长。\n青冢琵琶，穹庐笳拍，未比渠侬泪万行。\n二十载，竟何时委玉，何地埋香。", 
    "rhythmic": "沁园春"
  }, 
  {
    "author": "刘将孙", 
    "content": "正落花时节，憔悴东风，绿满愁痕。\n悄客梦惊呼伴侣，断鸿有约，回泊归云。\n江空共道惆怅，夜雨隔篷闻。\n尽世外纵横，人间恩怨，细酌重论。\n叹他乡异县，渺旧雨新知，历落情真。\n匆匆那忍别，料当君思我，我亦思君。", 
    "rhythmic": "忆旧游"
  }, 
  {
    "author": "陈恕可", 
    "content": "素姬初宴瑶池，佩环误落云深处。\n分香华井，洗妆湘渚，天姿淡泞。\n碧盖吹凉，玉冠迎晓，盈盈笑语。\n记当时乍识，江明夜静，只愁被、婵娟误。\n几点沙边飞鹭。\n旧盟寒、远迷烟雨。\n相思未尽，纤罗曳水，清铅泣露。\n玉镜台空，银瓶绠绝，断魂何许。\n待今宵试探，中流一叶，共凌波去。", 
    "rhythmic": "水龙吟"
  }, 
  {
    "author": "陈恕可", 
    "content": "碧柯摇曳声何许，阴阴晚凉庭院。\n露湿身轻，风生翅薄，昨夜绡衣初翦。\n琴丝宛转。\n弄几曲新声，几番凄惋。\n过雨高槐，为渠一洗故宫怨。\n清虚襟度漫与，向人低诉处，幽思无限。\n败叶枯形，残阳绝响，消得西风肠断。\n尘情已倦。\n任翻鬓云寒，缀貂金浅。\n蜕羽难留，顿觉仙梦远。", 
    "rhythmic": "齐天乐"
  }, 
  {
    "author": "陈恕可", 
    "content": "蜕仙飞佩流空远，珊珊数声林杪。\n薄暑眠轻，浓阴听久，勾引凄凉多少。\n长吟未了。\n想犹怯高寒，又移深窈。\n与整绡衣，满身风露正清晓。\n微薰庭院昼永，那回曾记得，如诉幽抱。\n断响难寻，馀悲独省，叶底还惊秋早。\n齐宫路杳。\n叹往事魂消，夜阑人悄。\n谩省轻盈，粉奁双鬓好。", 
    "rhythmic": "齐天乐"
  }, 
  {
    "author": "陈恕可", 
    "content": "西风故国。\n记乍免内黄，归梦溪曲。\n还是秦星夜映，楚霜秋足。\n无肠枉抱东流恨，任年年、褪匡微绿。\n草汀篝火，芦洲纬箔，早寒渔屋。\n叙旧别、芳荐玉。\n正香擘新橙，清泛佳菊。\n依约行沙乱雪，误惊窗竹。\n江湖岁晚相思远，对寒灯、谩怀幽独。\n嫩汤浮眼，枯形蜕壳，断魂重续。", 
    "rhythmic": "桂枝香"
  }, 
  {
    "author": "陈深", 
    "content": "此翁疑是香山，老来愈觉才情富。\n天孙借与，金刀玉尺，裁云缝雾。\n一曲阳春，樽前惟欠，柳蛮樱素。\n对苍松翠竹，江空岁晚，伴明月、倾芳醑。\n深谷修兰楚楚。\n续离骚、载歌初度。\n麻姑素约，天寒相访，遗余琼露。\n拟借青鸾，吹笙碧落，采芝玄圃。\n奈玉堂催召，文园醉叟，草凌云赋。", 
    "rhythmic": "水龙吟"
  }, 
  {
    "author": "陈深", 
    "content": "丹凤翔云表。\n览德辉、翩然飞下，翠蓬仙岛。\n银汉无声天似水，昨夜新凉多少。\n听一曲、琼箫音渺。\n千尺秦台凌空峻，见一双、翠羽先飞到。\n披紫雾，揽瑶草。\n风流别乘当英妙。\n对江山、掀髯把酒，浩歌长啸。\n绿发公候何足浼，自是无双才调。\n况槐阴、青青天杪。\n月殿娥云深处，近清秋、丹桂催开早。\n斟绿醑，戴花帽。", 
    "rhythmic": "贺新郎"
  }, 
  {
    "author": "陈深", 
    "content": "浪迹烟霞，有酒千锺，有书五车。\n任从来萧散，闲心似水，何堪妩媚，笑面如花。\n濯发沧浪，放歌江海，肯被红尘半点遮。\n谁知道，抱无名钜璞，重价难赊。\n嘻嗟。\n大泽龙蛇。\n且蟠屈、深潜得计些。\n看淋漓醉墨，神情自足，摩挲雄剑，肝胆无邪。\n渭水烟蓑，营丘绣衮，出处何尝有异耶。\n今何在，但素蟾东出，红日西斜。", 
    "rhythmic": "沁园春"
  }, 
  {
    "author": "陈深", 
    "content": "秋涛欲涨西陵渡，江亭晓来雄观。\n帝子吹笙，洛妃起舞，应喜蓬宫仙诞。\n斗墟东畔。\n望缥缈星槎，来从河汉。\n明月楼台，绣筵重启曼桃宴。\n庄椿一树翠色，五枝芳桂长，金蕊玉干。\n自笑狂疏，尊前起寿，不似卫郎温润。\n一卮泛满。\n羡彭泽风流，醉巾长岸。\n老圃黄花，清香宜岁晚。", 
    "rhythmic": "齐天乐"
  }, 
  {
    "author": "陈深", 
    "content": "龙沫流芳旎旎，犀沈锯削霏霏。\n薇心玉露练香泥。\n厌尽人间花气。\n银叶初温火缓，金猊静袅烟微。\n此时清赏只心知。\n难向人前举似。", 
    "rhythmic": "西江月"
  }, 
  {
    "author": "陈深", 
    "content": "玉搔斜压乌云堕。\n拄颊看书卧。\n开元天子惜娉婷。\n一笑嫣然何事、便倾城。\n马嵬风雨归时路。\n艳骨销黄土。\n多情谁写书画中。\n江水江花千古、恨无穷。", 
    "rhythmic": "虞美人"
  }, 
  {
    "author": "陈深", 
    "content": "银波湛碧，遥泛仙槎早。\n婺宿荧煌瑞云晓。\n庆芳传丹桂，欢动连枝，称寿处，一簇蓬莱翠窈。\n步虚声宛转，清澈瑶坛，疑是钧霄凤音渺。\n正金姥、礼虚皇，天阶净，凉入绡衣风袅。\n想金书、秘字赐长生，进九酝霞卮，练颜长好。", 
    "rhythmic": "洞仙歌"
  }, 
  {
    "author": "刘铉", 
    "content": "石榴花下薄罗衣。\n睡起却寻棋。\n未省高低，被伊春笋，拈了白玻璃。", 
    "rhythmic": "少年游"
  }, 
  {
    "author": "刘铉", 
    "content": "人自怜春春未去。\n萱草石榴，也解留春住。\n只道送春无送处。\n山花落得红成路。\n高处莺啼低蝶舞。\n何况日长，燕子能言语。\n付与光阴相客主。\n晴云又卷西边雨。", 
    "rhythmic": "蝶恋花"
  }, 
  {
    "author": "刘铉", 
    "content": "垂杨影里残红。\n甚匆匆。\n只有榴花、全不怨东风。\n暮雨急。\n晓鸦湿。", 
    "rhythmic": "乌夜啼"
  }, 
  {
    "author": "梁明夫", 
    "content": "万里朝天去。\n见浔阳江上，风引仙舟淮浦。\n到得玉阶方寸地，历历苍生辛苦。\n要尽活、江南一路。\n昼绣归来沾御渥，听邦人、箫鼓迎初度。\n龟与鹤，亦掀舞。\n前身定是溪吕。\n笑当时、八十始卜，非熊非虎。\n试数行年逢革卦，革命正逢汤武。\n真千载、风云会遇。\n拟向庐山招五老，诣道山、同献蓬莱赋。\n仍剪菊，荐秋露。", 
    "rhythmic": "贺新郎"
  }, 
  {
    "author": "梅坡", 
    "content": "华桐日永，泛兰风细，节近朱明十日。\n玉麟何事吐书来，瑞世应、文章东壁。\n绿衣戏彩，金樽酌醴，兰玉阶庭森列。\n更看千岁树青青，管取并、三槐手植。", 
    "rhythmic": "鹊桥仙"
  }, 
  {
    "author": "梅坡", 
    "content": "天佑生贤，安排个、麦秋六日。\n人尽道、英雄慷慨，中兴人物。\n佛祖庆生宜後两，洞宾初度犹迟七。\n欲急流勇退作神仙，如何得。\n州县考，劳书绩。\n东西府，今虚席。\n看台星北拱，寿星南极。\n即见紫泥书下逮，须还玉笋班头立。\n愿得君、千载庆风云，齐箕翼。", 
    "rhythmic": "满江红"
  }, 
  {
    "author": "梅坡", 
    "content": "五月进农黍，三叶换阶。\n不知今夕何夕，嵩岳庆生申。\n莲幕泮宫小试，花悬二车遍历，所至蔼芳声。\n一札颁明诏，千里寄专城。\n席方温，边报警，塞飞尘。\n腹中数万兵甲，笑却狄人兵。\n金印明年如斗，黄阁有人引类，阔步到公卿。\n遥拜祝椿算，长愿侍枫宸。", 
    "rhythmic": "水调歌头"
  }, 
  {
    "author": "梅坡", 
    "content": "两叶开，千年桃熟，恰近秋期十三日。\n寿星辉映福星现，寿山高对城山立。\n蕊宫仙，王母宴，瑶池客。\n齐劝芳樽斟玉液。\n齐唱新词翻玉笛。\n岁岁今朝陪燕集。\n荣华富贵长年出，重重锦上花添色。\n谢庭兰，燕山桂，登科必。", 
    "rhythmic": "千秋岁引"
  }, 
  {
    "author": "徐观国", 
    "content": "儒官措大，是官曰都得做。\n宰相故崇下，呼召也须同，太原公子，能武又能文，闲暇里，抱琴书，车马时相过。\n樽开北海，减请还知麽。\n叵耐这点徒，刚入词、把人点污。\n儒冠屈辱，和我被干连，累告讦，孟尝君，带累三千个。", 
    "rhythmic": "蓦山溪"
  }, 
  {
    "author": "某邑妓", 
    "content": "十月小春梅蕊破。", 
    "rhythmic": "渔家傲"
  }, 
  {
    "author": "阮郎中", 
    "content": "东风捻就，腰儿纤细。\n系的粉裙儿不起。\n近来只惯掌中看，忍教在、烛花影里。\n更阑应是，酒红微褪。", 
    "rhythmic": "失调名"
  }, 
  {
    "author": "吴某", 
    "content": "", 
    "rhythmic": "失调名"
  }, 
  {
    "author": "吴某", 
    "content": "楼台里、东风淡荡。", 
    "rhythmic": "南乡子"
  }, 
  {
    "author": "吴某", 
    "content": "乍卷珠帘新燕入。", 
    "rhythmic": "南乡子"
  }, 
  {
    "author": "吴某", 
    "content": "几声天外归鸿。", 
    "rhythmic": "多丽"
  }, 
  {
    "author": "吴某", 
    "content": "一声初报晓。", 
    "rhythmic": "渔家傲"
  }, 
  {
    "author": "俞克成", 
    "content": "梦断池塘惊乍晓。\n百舌无端，故作枝头闹。\n报道不禁寒料峭。\n未教舒展闲花草。\n尽日帘垂人不到。\n老去情疏，底事伤春瘦。\n相对一樽归计早。\n玉山不减巫山好。", 
    "rhythmic": "蝶恋花"
  }, 
  {
    "author": "胡浩然", 
    "content": "灯月交光，渐轻风布暖，先到南国。\n罗绮娇容，十里绛纱笼烛。\n花艳惊郎醉目。\n有多少、佳人如玉。\n春衫袂，整整齐齐，内家新样妆束。\n欢情未足。\n更阑谩勾牵旧恨，萦乱心曲。\n怅望归期，应是紫姑频卜。\n暗想双眉对蹙。", 
    "rhythmic": "万年欢"
  }, 
  {
    "author": "胡浩然", 
    "content": "残腊收寒，三阳初转，已换年华。\n东君律管，迤逦到山家。\n处处笙簧鼎沸，会佳宴、坐列仙娃。\n花丛里，金炉满，龙麝烟斜。\n此景转堪夸。\n深意祝、寿山福海增加。\n玉觥满泛，且莫厌流霞。", 
    "rhythmic": "东风齐著力"
  }, 
  {
    "author": "胡浩然", 
    "content": "荼垒安扉，灵馗挂户，神傩烈竹轰雷。\n动念流光，四序式周回。\n须知今岁今宵尽，似顿觉明年明日催。\n向今夕，是处迎春送腊，罗绮筵开。\n今古遍同此夜，贤愚共添一岁，贵贱仍偕。\n互祝遐龄，山海固难摧。", 
    "rhythmic": "送入我门来"
  }, 
  {
    "author": "胡浩然", 
    "content": "迟日融和，乍雨歇东郊，嫩草凝碧。\n紫燕双飞，海棠相衬，妆点上林春色。\n黯然望极。\n因人天气浑无力。\n又听得。\n园苑，数声莺啭柳阴直。\n当此暗想，故国繁华，俨然游人，依旧南陌。\n院深沈、梨花乱落，那堪如练点衣白。", 
    "rhythmic": "春霁・秋霁"
  }, 
  {
    "author": "胡浩然", 
    "content": "潇洒佳人，风流才子，天然分付成双。\n兰堂绮席，烛影耀荧煌。\n数辐红罗绣帐，宝妆篆、金鸭焚香。\n分明是，芙蕖浪里，一对浴鸳鸯。\n欢娱，当此际，山盟海誓，地久天长。\n愿五男二女，七子成行。\n男作公卿将相，女须嫁、君宰侯王。\n从兹去，荣华富贵，福禄寿无疆。", 
    "rhythmic": "满庭芳"
  }, 
  {
    "author": "宋丰之", 
    "content": "花样妖娆柳样柔。\n眼波流不断、满眶秋。\n窥人佯整玉搔头。\n娇无力，舞罢却成羞。\n无计与迟留。\n满怀禁不得、许多愁。", 
    "rhythmic": "小冲山・小重山"
  }, 
  {
    "author": "孙夫人", 
    "content": "销灭芳容，端的为郎烦恼。\n鬓慵梳、宫妆草草。\n别离情绪，待归来都告。\n怕伤郎、又还休道。\n利锁名缰，几阻当年欢笑。\n更那堪、鳞鸿信杳。", 
    "rhythmic": "风中柳・谢池春"
  }, 
  {
    "author": "陈若晦", 
    "content": "五洞深沈，九峰回抱，望中云汉相侵。\n暮春天气，宫殿翠烟深。\n一片山光澹净，溪月上、碧水浮金。\n环楼杪，仙人度曲，空外响虚音。\n龙香，时暗引，青鸾白鹤，飞下秋阴。\n露华冷、环珠点缀瑶林。\n犹记华胥梦断，从别後、几许追寻。\n人间世，逝川东注，红日又西沈。", 
    "rhythmic": "满庭芳"
  }, 
  {
    "author": "徐一初", 
    "content": "对茱萸、一年一度。\n龙山今在何处。\n参军莫道无勋业，消得从容尊俎。\n君看取。\n便破帽飘零，也博名千古。\n当年幕府。\n知多少时流，等闲收拾，有个客如许。\n追往事，满目山河晋土。\n征鸿又过边羽。\n登临莫上高层望，怕见故宫禾黍。\n觞绿醑。\n浇万斛牢愁，泪阁新亭雨。\n黄花无语。\n毕竟是西风，朝来披拂，犹忆旧时主。", 
    "rhythmic": "摸鱼儿"
  }, 
  {
    "author": "吴叔", 
    "content": "烟横山腹，雁点秋容。", 
    "rhythmic": "声声慢"
  }, 
  {
    "author": "陈彦章妻", 
    "content": "记得爷爷，说与奴奴，陈郎俊哉。\n笑世人无眼，老夫得法，官人易聘，国士难媒。\n印信乘龙，夤绿叶凤，选似扬鞭选得来。\n果然是，西雍人物，京样官坯。\n送郎上马三杯。\n莫把离愁恼别怀。\n那孤灯只砚，郎君珍重，离愁别恨，奴自推排。\n白发夫妻，青衫事业，两句微吟当折梅。\n彦章去，早归则个，免待相催。", 
    "rhythmic": "沁园春"
  }, 
  {
    "author": "郑文妻", 
    "content": "花深深。\n一钩罗袜行花阴。\n行花阴。\n闲将柳带，细结同心。\n日边消息空沈沈。\n画眉楼上愁登临。\n愁登临。\n海棠开後，望到如今。", 
    "rhythmic": "忆秦娥"
  }, 
  {
    "author": "刘鼎臣妻", 
    "content": "金屋无人夜剪缯。\n宝钗翻作齿痕轻。\n临行执手殷勤送，衬取萧郎两鬓青。\n听嘱付，好看承。\n千金不抵此时情。\n明年宴罢琼林晚，酒面微红相映明。", 
    "rhythmic": "鹧鸪天"
  }, 
  {
    "author": "张任国", 
    "content": "挂起招牌。\n一声喝采，旧店新开。\n熟事孩儿，家怀老子，毕竟招财。\n当初合下安排。\n又不豪门买呆。\n自古道、正身替代，见任添差。", 
    "rhythmic": "柳梢青"
  }, 
  {
    "author": "福建士子", 
    "content": "月上小楼西，鸡唱霜天晓。\n泪眼相看话别时，把定纤纤手。\n伊道不忘人，伊却都忘了。\n我若无情似你时，瞒不得、桥头柳。", 
    "rhythmic": "卜算子"
  }, 
  {
    "author": "钟辰翁", 
    "content": "皓皓一何洁，更暴以秋阳。\n秋毫尘滓，如何浣得这肝肠。\n况对金风初度，酌彼银河静浴，六月凛冰霜。\n精白生来别，日月许争光。\n清明朝，清要路，遍流芳。\n澄清闽峤，姑命申伯式南邦。\n洗得甲兵静了，去作读书元帅，却入相吾皇。\n清问同天老，俾尔寿而昌。", 
    "rhythmic": "水调歌头"
  }, 
  {
    "author": "钟辰翁", 
    "content": "南墙槐竹风摇翠。\n欢声为谁吹起。\n水秀龟神，松清鹤健，人在蓬壶深处。\n金猊喷雾。\n睹鬓雪青归，脸霞红驻。\n一点寿星，分明光照梅花树。\n三年冰蘖清苦。\n这长生富贵，天应分付。\n经阅黄庭，鼎烹丹井，心事澹然如水。\n东山霖雨。\n正出洗太虚，未容别墅。\n紫诏飞来，玉堂锵步武。", 
    "rhythmic": "齐天乐"
  }, 
  {
    "author": "萧仲芮", 
    "content": "五马南来。\n一骑东驰，诏黄已催。\n正寻幽择胜，闲边点检，吟风弄月，忙处徘徊。\n玉井莲房，碧筒酒熟，趁得长年千岁杯。\n杯浮处，正芒寒南极，色映三台。\n明光殿北屏门，记御笔亲题名姓来。\n看河东召入，韩侯归觐，通班玉笋。\n稳上鸾台。\n作汉元功，继唐八叶，绿鬓依然昼绣回。\n安排了，待秋风先看，双桂联魁。", 
    "rhythmic": "沁园春"
  }, 
  {
    "author": "陈士豪", 
    "content": "把酒西湖，问梅一笑，为谁试花。\n有淡庵人品，精忠许国，文昌地位，清白传家。\n鸾检封芝，麟符剖竹，立马嘶风催戍瓜。\n从今好，听夜郎江上，谯鼓喧。\n雌堂玉暖吴娃。\n向燕寝香中早放衙。\n但一麾十里，风清画戟，五溪六诏、云拥高牙。\n褒玺疏荣，锋车趣召，万寿杯中色翠霞。\n何须更，问武陵玉屑，勾漏丹砂。", 
    "rhythmic": "沁园春"
  }, 
  {
    "author": "赵通判", 
    "content": "贺白文章，英卫规模，簪缨世家。\n更襟怀，芳润光风齐月，笔端奇伟，春藻天葩。\n课最严城，升班清禁，蔽芾棠阴人竞夸。\n争知道，富恩波衮衮，万顷无涯。\n清辉庭桂方花。\n映潋滟仙杯浮紫霞。\n庆云龙风虎，明良际会，鸿动骏业，重叠辉华。\n寿挹南峰，福迎庐水，未羡还丹九转砂。\n从此去，看腰黄眼赤，迤逦堤沙。", 
    "rhythmic": "沁园春"
  }, 
  {
    "author": "赵汝恂", 
    "content": "金塘瑞溢，爱琉璃十顷，风漪摇碧。\n玉女三千擎翠盖，簇拥芙蓉仙伯。\n鸾鹤回翔，龙蛇飞动，醉墨挥仙笔。\n磨崖书寿，分明知是今日。\n应为今日生申，银钩照坐，光满图书壁。\n竹马儿童传好语，小住湖山开国。\n玉玺成文，金莲赐封，剑履登玄石。\n丹砂九转，功成依旧头黑。", 
    "rhythmic": "念奴娇"
  }, 
  {
    "author": "石麟", 
    "content": "一骑飞来速。\n报平山、将颁凤检，宠分符竹。\n自是平淮勋名在，姓字屏风纪录。\n正欲革、潢池风俗。\n古括久思贤太守，待东山、一起苍生福。\n唐李段，追芳躅。\n横舟竹下凭青鹿。\n庆生朝、称觞蔼蔼，履珠簪玉。\n争奈回溪民望切，计日带牛佩犊。\n便合早、秣驺脂毂。", 
    "rhythmic": "贺新凉・贺新郎"
  }, 
  {
    "author": "石麟", 
    "content": "欲上南楼寿。\n记当年、祥占玉燕。\n一阳生候。\n今数书云犹七日，宫线未添刺绣。\n便草就、寿词盈袖。\n合捧金荷称鹤算，想华堂、剩醉眉春酒。\n惭斐句，为觞侑。\n功名八稚年方少。\n自归来、陶庐蒋径，菊松为友。\n轩筑易安栽花药，不坠家声五柳。\n况满砌、芝兰争秀。", 
    "rhythmic": "金缕词・贺新郎"
  }, 
  {
    "author": "石麟", 
    "content": "九叶仙茅秀，旬浃一阳生。\n中山瑞气和暖，融作玉壶春。\n昨夜洪临跨鹤，翌早绿华骖凤，今日岳生申。\n须信神仙侣，引从降蓬瀛。\n文中虎，寿中鹤，酒中鲸。\n一门盛事相继，桥梓奋鹏程。\n应羡华堂燕处，许大规摹涵养，大器晚方成。\n醒後宫花句，伫看赋琼林。", 
    "rhythmic": "水调歌头"
  }, 
  {
    "author": "石麟", 
    "content": "欲寿中山不老仙。\n寿词更拟办千篇。\n九日秀尧阶地，五色云祥鲁观天。\n吟逸老，醉逃禅。\n香传丹桂子孙贤。\n莫言大器韬藏久，犹是梁魁擢第年。", 
    "rhythmic": "鹧鸪天"
  }, 
  {
    "author": "石麟", 
    "content": "日暖唐宫绣，云绚鲁台观。\n九叶仙茅方茂，瑞气霭中山。\n逸老堂前戏彩，新抱玄孙弥月，红字写眉间。\n八十庆公寿，添撇更成千。\n寿中星，人中杰，酒中仙。\n功名富贵，事业分付子孙贤。\n赢得濠梁真乐，剩有陶园佳趣，杖屦日安闲。\n第恐非熊兆，好事逼新年。", 
    "rhythmic": "水调歌头"
  }, 
  {
    "author": "黄通判", 
    "content": "太守风流，管领尽、十分春色。\n开藩了、万花妆就，舒长化国。\n太白方观宫锦样，老人又现端门侧。\n听螺州、千里沸观声，春无极。\n龙种贵，蟾宫客。\n熊轼彦，鱼书直。\n更精神天赋，寒光停碧。\n宝篆定膺铜狄数，金樽好按梁州拍。\n待予环、赤映貂蝉，头方黑。", 
    "rhythmic": "满江红"
  }, 
  {
    "author": "高子芳", 
    "content": "葱葱佳气，人都道、今日垂弧令旦。\n怪得欢声如鼎沸，准拟华堂开宴。\n三虎容仪，二乔态度，争捧金杯劝。\n瑶池王母，何妨引领仙眷。\n况有道骨仙风，灵丹秘决，钟鼎何心恋。\n却笑玉阶轩冕客，难脱功名羁绊。\n萧散陶篱，徜徉裴野，风月堪为伴。\n拳拳祝颂，寿龄期等龟算。", 
    "rhythmic": "念奴娇"
  }, 
  {
    "author": "高子芳", 
    "content": "去年曾祝夫人寿。\n今岁也又还依旧。\n鬓绿与颜朱。\n神仙想不如。\n骨相真难老。\n疑是居蓬岛。\n那更舞霓裳。\n笙歌溢画堂。", 
    "rhythmic": "菩萨蛮"
  }, 
  {
    "author": "萧仲", 
    "content": "笑问鸥盟，所不同心，有如大江。\n念渊明漫仕，虽轻斗粟，弦歌有得，难慕柴桑。\n相业流芳，元枢新躅，拈作先生一瓣香。\n长生酒，仗西风桂子，吹到河阳。\n湘江。\n笑绾铜章。\n便好筑绵州六一堂。\n看千年辽鹤，重归故里，一般明月，又上潇湘。\n橐紫翻荷，官黄书诏，不待阴成蔽芾棠。\n中书考，更侯封国，汤沐宁乡。", 
    "rhythmic": "沁园春"
  }, 
  {
    "author": "熊德修", 
    "content": "洪崖仙裔，接武浮丘袂。\n佩玉长裾下尘世。\n东寻山水，独抱一琴来锦里。\n不犯人间宫祉。\n城山堂宇静，百丈楼高，湖海元龙浩然气。\n初度启初筵，昼永堂垂，笙鹤铿、轰出云际。\n问雅乐、何时献三雍，待汉殿明年，日长风细。", 
    "rhythmic": "洞仙歌"
  }, 
  {
    "author": "范飞", 
    "content": "律转黄钟，尧尚、零星一叶。\n人尽道、当年此日，诞生豪杰。\n我是君家门下士，三年屡献阳春雪。\n更此行、骑鹤上扬州，恩稠叠。\n君有子，文章伯。\n君有女，夸才色。\n更风流酝藉，东床佳客。\n胥祝长生儿祝寿，玉杯举罢金杯接。\n愿年年、长醉腊前梅，梅梢月。", 
    "rhythmic": "满江红"
  }, 
  {
    "author": "程和仲", 
    "content": "呼伯雅来，满进松精，致寿于公。\n况富矣锦囊，吟边得句，森然武库，书里称雄。\n亭长新封，亩宫雅趣，一笑侯王名位穹。\n闲官守，任平章批抹，明月清风。\n年年申庆桑蓬。\n幸至节今晨恰又逢。\n想霭霭其祥，瑞云兆，绵绵之算，线日增红。\n一段文章，三千功行，名在长生宝中。\n人间窄，待骖鸾驾鹤，上祝融峰。", 
    "rhythmic": "沁园春"
  }, 
  {
    "author": "咏槐", 
    "content": "绿长阶九。\n近黄锺、薰晴爱日，渐添宫绣。\n乾鹊檐头声声喜，催与东屏祝寿。\n怪一点、星明南斗。\n玉燕当年储瑞气，记垂弧、共醉蓬莱酒。\n无杰语，为觞侑。\n英风耿耿拿云手。\n向青春、蟾宫已步，桂香盈袖。\n却要诗书成曲，酝酿锦心绣口。\n待匣里、青萍雷吼。\n今日功名乘机会，笑谈间、首入英雄彀。\n看父子，继蓝绶。", 
    "rhythmic": "贺新郎"
  }, 
  {
    "author": "陈梦协", 
    "content": "瑞云浓，缥缈弦月当庭，天香满院。\n玉女传言，把真珠帘卷。\n拥鹊桥仙，引江城子，醉蓬莱宴。\n吹紫玉箫，唱黄金缕，按拍声声慢。\n昼锦堂前，倾杯为寿，祝快活年，应天长远。\n喜似娘儿，解称人心愿。", 
    "rhythmic": "渡江云"
  }, 
  {
    "author": "刘清之", 
    "content": "柳色青青罩翠烟。\n花光灼灼映临川。\n欲知窈窕呈祥日，恰近清明淑景天。\n浮瑞霭，庆真仙。\n不须男女祝椿年。\n异时早约西王母，剩折蟠桃荐寿筵。", 
    "rhythmic": "鹧鸪天"
  }, 
  {
    "author": "王绍", 
    "content": "天正朔旦开新历。\n吾家伯父长生日。\n兰玉傍庭阶。\n称觞特地来。\n後年逢七十。\n今岁瞻南极。\n南极寿星宫。\n分明矍铄翁。", 
    "rhythmic": "菩萨蛮"
  }, 
  {
    "author": "程节斋", 
    "content": "吾家三母。\n先後相为寿。\n管领诸郎尽明秀。\n都是婺女星宿。\n华筵今日居先。\n适逾甲子周天。\n敬以庄椿为祝，举觞我愿年年。", 
    "rhythmic": "清平乐"
  }, 
  {
    "author": "程节斋", 
    "content": "瑶池开宴後，问甚处、赋蟠桃。\n有砌底芝兰，涧边苹藻，淑德方高。\n闺中秀、林下气，是寻常空委蓬蒿。\n相映鱼轩黄绶，行膺鸾锦金罗。\n自惭半子误恩多。\n所祝意如何。\n愿台星旁映，寿星齐照，乐自陶陶。", 
    "rhythmic": "木兰花・玉楼春"
  }, 
  {
    "author": "程节斋", 
    "content": "彼两髦，未几见兮，突而弁兮。\n记昔年犀玉，奇资秀质，今朝簪佩，丰颊修眉。\n满面春风，一团和气，发露胸中书与诗。\n人都羡，是君家驹子，天上麟儿。\n画堂人物熙熙。\n会簪履雍容举庆宜。\n看筮日礼宾，陈锺列俎，三加致祝，一献成仪。\n绿鬓貂蝉，朱颜豸角，早有君臣庆会期。\n荣冠带，看绶悬若若，印佩累累。", 
    "rhythmic": "沁园春"
  }, 
  {
    "author": "程节斋", 
    "content": "秋色正潇洒，佳气夜充闾。\n人传好语，君家门左正垂弧。\n毕万从来有後，释氏果然抱送，丹穴凤生雏。\n未作汤饼客，先写弄獐书。\n参军妇，贤相敌，古来无。\n锺奇毓秀，应是积善庆之馀。\n想见珠庭玉角，表表出群英物，我已预知渠。\n他日容相顾，啼看定何如。", 
    "rhythmic": "水调歌头"
  }, 
  {
    "author": "程节斋", 
    "content": "自古人言，庆在子孙，端有由来。\n看长庚孕李，昴星佐汉，福从人召，瑞自天开。\n曾忆当年，乃翁熊梦，岂在区区春祀。\n祗凭个、仁心积累，厚德栽培。\n天工信巧安排。\n试说与君当一笑哉。\n记年时此际，嗷嗷万口，俾之粒食，活及婴孩。\n岁始星周，事还好在，故遣麒麟出此胎。\n何须问，是兴宗必矣，业广基恢。", 
    "rhythmic": "沁园春"
  }, 
  {
    "author": "程节斋", 
    "content": "三百篇诗，三十六篇，以祈寿言。\n惟上天所佑，锡之君子，中心岂弟，盖有仁存。\n允矣我公，韦平世胄，学问于兹有本原。\n临民处，看精神秋彻，气宇春温。\n由来淑景中分。\n第一日桑弧挂左门。\n是赋受不凡，仁而宜寿，笑渠谄子，徒费辞繁。\n命匪在天，算非由数，我只把公心地论。\n从今去，管亟登槐棘，福遍乾坤。", 
    "rhythmic": "沁园春"
  }, 
  {
    "author": "程节斋", 
    "content": "西风吹昨梦，直飞上、广寒宫。\n见绛节霓旌，常娥延伫，玉立双童。\n殷勤桂枝分付，却为言、当日有仙翁。\n谪堕人间几载，只今恰挂桑蓬。\n佳音未返碧楼空。\n青鸟耗难通。\n闻洞府已成，南州占断，皓月光风。", 
    "rhythmic": "木兰花慢"
  }, 
  {
    "author": "程节斋", 
    "content": "养气兼养勇，岂不丈夫哉。\n何人刚欲斗力，谩向此间来。\n莫论施身文绣，看取兼人胆谅，胸次尽嵬嵬。\n独步登坛後，诸子尽舆台。\n笑渠侬，身贲育，伎婴孩。\n虚娇自恃，未识金德木鸡才。", 
    "rhythmic": "水调歌・水调"
  }, 
  {
    "author": "程节斋", 
    "content": "都尉部千弩，旧事汉材官。\n连拳一臂三石，夜半破阴山。\n曾使中有扪足，造次摧坚挫锐，分白辱宠涓。\n省括一机耳，人未识黄间。\n锦为标，虽有戏，技为难。\n疾飞两箭，兄弟齐夺姓名还。", 
    "rhythmic": "水调歌・水调"
  }, 
  {
    "author": "张仲殊", 
    "content": "笙歌喜庆争催晓。\n篆烟舞、龙鸾缥缈。\n香罗上、不画寿仙人，献一段、长生寿草。\n一心一意同欢笑。", 
    "rhythmic": "步蟾宫"
  }, 
  {
    "author": "吴氏2", 
    "content": "腊近渐知春，已有早梅堪折。\n况是诞辰佳宴，拥笙簧罗列。\n玉杯休惜十分斟，金炉更频。\n连理愿同千岁。\n看蟠桃重结。", 
    "rhythmic": "好事近"
  }, 
  {
    "author": "吴编修", 
    "content": "出处男儿事。\n甚从前、说著渊明，放高头地。\n点检柴桑无剩粟，未肯低头为米。\n算此事、非难非易。\n三十年间如昨日，秀才瞒、撰到专城贵。\n饱共暖，已不翅。\n旁人问我归耶未。\n数痴年、平头六十，更须三岁。\n把似如今高一著，更好闻鸡禁市。\n总不似、长伸脚睡。", 
    "rhythmic": "贺新凉・贺新郎"
  }, 
  {
    "author": "吴编修", 
    "content": "系酒船、夜入古江楼，浑莫辨西东。\n叹从前眼底，一丁不识，四海曾空。\n老去休休莫莫，谁识旧元龙。\n尚解被襟去，赋大王雄。\n回首演仙高处，问赤松无恙，舍子何从。\n便不然学稼，犹有相牛翁。", 
    "rhythmic": "八声甘州"
  }, 
  {
    "author": "吴编修", 
    "content": "予何人、此何时节，驾言我欲行志。\n青原煮豆然萁後，谁豢龙蛇赤子。\n心为碎。\n宽底是、翻疑又怕严底是。\n吾方左计。\n冷眼别人看，畏首畏尾，身复尚馀几。\n陶元亮，自古真奇男子。\n督邮尚若人耳。\n秋风一曲柴桑路，新秫炊香正美。\n黄鹄起。\n见说道、山光潭影皆欢喜。\n晴窗静倚。\n还我向来高，仙人羽客，别有一天地。", 
    "rhythmic": "摸鱼儿"
  }, 
  {
    "author": "赵龙图", 
    "content": "吾今老矣。\n好归来、了取青山活计。\n甲子一周馀半纪，谙尽人间物理。\n婚嫁随缘，田舍粗给，知足生惭愧。\n心田安逸，自然绰有馀地。\n还是初度来临，葛巾野服，不减貂蝉贵。\n门外风波烟浪恶，我已收心无累。\n弟劝兄酬，儿歌女舞，落得醺醺醉。\n满堂一笑，大家百二十岁。", 
    "rhythmic": "念奴娇"
  }, 
  {
    "author": "竹林亭长", 
    "content": "自笑生身，历事以来，垂六十年。\n今浮湛闾里，半非识面，交游朋友，各色华颠。\n富贵不来，少年已去，空见悠悠岁月迁。\n虽然是，只壮心一点，犹自依然。\n新阳又长天边。\n人指似山间诗酒仙。\n算胸次崔嵬，不胜百，笔端枯槁，难足千篇。\n隐几杖藜，相耕听诵，聊看诸郎相後先。\n馀何□，但读书煮茗，日晏高眠。", 
    "rhythmic": "沁园春"
  }, 
  {
    "author": "杨樵云", 
    "content": "只道空烟，又疑流水，依依却是行云。\n了然相对，又是梦纷纭。\n半面春风图画，黄金在、难铸昭君。\n溪桥断，梅花晴雪，端的白三分。\n真真。\n难唤醒，三年抽藕，织得榴裙。\n甚徘徊窥镜，交翼鸾文。\n一片飞花来去，并刀快、翦取晴纹。\n无情处，分明著眼，强半带春醺。", 
    "rhythmic": "满庭芳"
  }, 
  {
    "author": "杨樵云", 
    "content": "多情不在分明，绣窗日日花阴午。\n依依云絮，溶溶香雪，觑他寻路。\n一滴东风，怎生消得，翠苞红栩。\n被疏钟敲断，流莺唤起，但长记、弓弯舞。\n定是相思入骨，到如今、月痕同醉。\n教人枉了，若还真个，匆匆如此。\n全未惺松，缬纹生眼，胡床犹据。\n算从前、总是无凭，待说与、如何寄。", 
    "rhythmic": "水龙吟"
  }, 
  {
    "author": "杨樵云", 
    "content": "一枝斜堕墙腰，向人颤袅如相媚。\n是谁翦取，断云零玉，轻轻妆缀。\n不是幽人，如何能到，水边沙际。\n又匆匆过了，春风半面，尽长把、重门闭。\n只管相思成梦，道无情、又关乡意。\n苍苔半亩，如今已是，鹿胎田地。", 
    "rhythmic": "小楼连苑・水龙吟"
  }, 
  {
    "author": "刘应雄", 
    "content": "梅妆堪点额，觉残雪、未全消。\n忽春递南枝，小窗明透，渐褪寒骄。\n天公似怜人意，便挽回、和气做元宵。\n太守公家事了，何妨银烛高烧。\n旋开铁锁粲星桥。\n快灯市、客相邀。\n且同乐时平，唱弹弦索，对舞纤腰。", 
    "rhythmic": "木兰花慢"
  }, 
  {
    "author": "曾隶", 
    "content": "绣额云横，银钩月小，绿杨庭院。\n疏明满幅，永昼未高卷。\n爱空纹、巧匀曲波，弄晴日色花阴转。\n任筛金影碎，轻敲檐玉，碍双飞燕。\n凝见。\n窗留篆影，六曲雕阑，翠深绛浅。\n香风暗度，不隔娇松莺啭。", 
    "rhythmic": "锁窗寒・琐寒窗"
  }, 
  {
    "author": "黄水村", 
    "content": "凤楼倚倦。\n正海棠睡足，锦香衾软。\n似不似、雾阁云窗，拥绝妙灵君，霎时曾见。\n屏里吴山，又依约、兽环半掩。\n到教人觑了，非假非真，一种春怨。\n游丝落花满院。\n料当时、错怪杏梁归燕。\n记得栩栩多情，似蝴蝶飞来，扑翻轻扇。", 
    "rhythmic": "解连环"
  }, 
  {
    "author": "姜个翁", 
    "content": "园林罢组织。\n树树东风翠云滴。\n草满旧家行迹。\n时听得声声，晓莺如觅。\n愁红半湿。\n煞憔悴、墙根堪惜。\n可念我、飘零如此，一地送岑寂。\n龟石。\n当年第一。\n也似老、人间风日。\n馀葩选甚颜色。\n羞拈江南，断肠词笔。\n留春浑未得。", 
    "rhythmic": "霓裳中序第一"
  }, 
  {
    "author": "彭芳远", 
    "content": "愁满关山，又吹得、芦花雪深。\n西楼外、天低水涌，龙挟秋吟。\n回首人间无此曲，数峰江上落馀音。\n似断云、飞絮两悠悠，何处寻。\n江南路，晴又阴，声韵改，泪盈襟。\n自中郎去後，羽泛商沈。\n牛背斜阳添别恨，鸾胶秋月续琴心。\n待醉骑、黄鹤度苍寒，霜满林。", 
    "rhythmic": "满江红"
  }, 
  {
    "author": "戴山隐", 
    "content": "醉倚江楼，长空外、行云遥驻。\n甚凄凉孤吹，含商引羽。\n薄夜冷侵沙浦雁，老龙吟彻寒潭雨。\n蓦凉飚、一阵卷潮来，惊飞去。\n重欲听，知何处。\n谁为我，胡床据。\n谩寻寻觅觅，凝情如许。\n旧日山阳空有恨，杏花明月今谁赋。\n恐凭阑、人有爱梅心，空愁伫。", 
    "rhythmic": "满江红"
  }, 
  {
    "author": "李裕翁", 
    "content": "计江南、许多风景，繁华只在晴昼。\n些儿淡沲冲融意，到处粘花著柳。\n疏雨後。\n更艳艳绵绵，泼眼浓如酒。\n飞浮宇宙。\n但借日浮香，随烟著物，巧笔画难就。\n惆怅处，曾记苏堤携手。\n十年惊觉回首。\n苍埃霁景成阴晦，湖水湖烟依旧。\n凝望久。\n问燕燕莺莺，识此年华否。\n长门别有。\n脉脉断肠人，柔情荡漾，长是为伊瘦。", 
    "rhythmic": "摸鱼儿"
  }, 
  {
    "author": "龙端是", 
    "content": "问南楼月色，十载相疏，何似今宵。\n旧雨菰蒲国，想波光雁影，远撼沅潇。\n拟苏堤上杨柳，烟碧为谁摇。\n叹庾扇尘深，胡床梦浅，翠减香销。\n迢迢。\n谩回首，记酹酒江山，曾共金镳。\n暮色沈西垒，几狂朋来往，舟叶招招。", 
    "rhythmic": "忆旧游"
  }, 
  {
    "author": "萧东父", 
    "content": "扇鸾收影惊秋晚，梧桐又供疏雨。\n翠箔凉多，绣囊香减，陡觉簟冰如许。\n温存谁与。\n更禁得荒苔，露蛩相诉。\n恨结愁萦，风刀难翦几千缕。\n闲思前事易远，怅旧欢无据，月堕湘浦。\n软玉分，腻云侵枕，犹忆喷兰低语。\n如今最苦。\n甚怕见灯昏，梦游间阻。\n怨杀娇痴，绿窗还嚏否。", 
    "rhythmic": "齐天乐"
  }, 
  {
    "author": "王从叔", 
    "content": "门外春风几度。\n马上行人何处。\n休更卷朱帘。\n草连天。\n立尽海棠花月。\n飞到荼シ香雪。\n莫怪梦难成。\n梦无凭。", 
    "rhythmic": "昭君怨"
  }, 
  {
    "author": "王从叔", 
    "content": "风中柳絮水中萍。\n聚散两无情。\n斜阳路上短长亭。\n今朝第几程。\n何限事，可怜生。\n能消几度春。\n别时言语总伤心。\n何曾一字真。", 
    "rhythmic": "阮郎归"
  }, 
  {
    "author": "王从叔", 
    "content": "碧树留云湿，青山似笠低。\n鹧鸪啼罢竹鸡啼。\n不晓天天何意、要梅肥。\n昨日穿新葛，今朝御夹衣。", 
    "rhythmic": "南柯子・南歌子"
  }, 
  {
    "author": "王从叔", 
    "content": "水月精神玉雪胎。\n乾坤清气化生来。\n断桥流水领春回。\n昨夜醉眠苔上石，天香冉冉下瑶台。\n起来窗外见花开。", 
    "rhythmic": "浣溪沙"
  }, 
  {
    "author": "王从叔", 
    "content": "薄薄罗衣乍暖，红入酒痕潮面。\n絮花舞倦带娇眼。\n昨夜平堤水浅。\n故人信断风筝线。\n误归燕。", 
    "rhythmic": "秋蕊香"
  }, 
  {
    "author": "吴元可", 
    "content": "更不成愁，何曾是醉，豆花雨後轻阴。\n似此心情自可，多了闲吟。\n秋在西楼西畔，秋较浅、不似情深。\n夜来月，为谁瘦小，尘镜羞临。\n弹筝，旧家伴侣，记雁啼秋水，下指成音。\n听未稳、当时自误，又况如今。\n那是柔肠易断，人间事、独此难禁。\n雕笼近，数声别似春禽。", 
    "rhythmic": "凤凰台上忆吹箫"
  }, 
  {
    "author": "吴元可", 
    "content": "露叶犹青，岩花迟动，幽幽未似秋阴。\n似梅风带溽，吹度长林。\n记当日、西廊共月，小屏轻扇，人语凉深。\n对清觞，醉笑醒颦，何似如今。\n临高欲赋，甚年来、渐减狂心。\n为谁倚多才，难凭易感，早付销沈。", 
    "rhythmic": "杨州慢"
  }, 
  {
    "author": "吴元可", 
    "content": "江南二月春深浅，芳草青时，燕子来迟。\n翦翦轻寒不满衣。\n清宵欲寐还无寐，顾影颦眉。\n整带心思。\n一样东风两样吹。", 
    "rhythmic": "采桑子"
  }, 
  {
    "author": "吴元可", 
    "content": "浅约未曾来。\n一迳苍苔。\n缃桃无数棘花开。\n怪得闭门机杼静，挑菜初回。\n幽树鸟声催。\n欲去徘徊。\n□□别久易相猜。\n幽绪一晴无处著，戏打青梅。", 
    "rhythmic": "浪淘沙"
  }, 
  {
    "author": "李太古", 
    "content": "玉砌标鲜，雪园风致，似曾相识。\n蝉锦霞香，乌丝云湿，吹渴蟾蜍滴。\n青青白白，关关滑滑，寒损铢衣狂客。\n尽声声、不如归去，归也怎生归得。\n含桃红小，香芹翠软，惆怅宜城山色。\n百折浮岚，几湾流水，那一些儿直。\n落花情味，露花魂梦，蒲花消息。\n抚纤眉，织乌西下，为君凝碧。", 
    "rhythmic": "永遇乐"
  }, 
  {
    "author": "李太古", 
    "content": "桔花风信满院香。\n摘青梅、犹自怕尝。\n向绿密、红疏处，喜相逢、飞下一双。", 
    "rhythmic": "恋绣衾"
  }, 
  {
    "author": "李太古", 
    "content": "月下秦淮海，花前晏小山。\n二仙仙去几时还。\n留得月魂花魄、在人间。\n河汉流旌节，天风袅环。\n满空香雾湿云鬟。\n何处一声横笛、杏花寒。", 
    "rhythmic": "南歌子"
  }, 
  {
    "author": "李太古", 
    "content": "西风海色秋无际。\n双泪如铅水。\n白羊成队梦初平。\n挂杖敲云、云外晓鸿惊。\n小琼闲抱银筝笑。\n问有芳卿否。\n玉书分付莫开封。\n明日人间临水、拾流红。", 
    "rhythmic": "虞美人"
  }, 
  {
    "author": "李太古", 
    "content": "尽道是伤春，不似悲秋怨。\n门外分明见远山，人不见，空肠断。\n朝来一霎晴，薄暮西风远。\n却忆黄花小雨声，误落下、三四点。", 
    "rhythmic": "卜算子"
  }, 
  {
    "author": "黄子行", 
    "content": "湖光冷浸玻璃，荡一饷薰风，小舟如叶。\n藕花十丈，云梳雾洗，翠娇红怯。\n壶觞围坐处，正酒吹波红映颊。\n尚记得、玉臂生凉，不放汗香轻浃。\n人小摘墙榴，为碎掐猩红，细认裙褶。\n旧游如梦，新愁似织，泪珠盈睫。", 
    "rhythmic": "西湖月"
  }, 
  {
    "author": "黄子行", 
    "content": "初弦月挂林梢，又一番西园，探梅消息。\n粉墙朱户，苔枝露蕊，淡匀轻饰。\n玉儿应有恨，为怅望东昏相记忆。\n便解、飞入云阶，长伴此花倾国。\n诗腰瘦损刘郎，记立马攀条，倚阑横笛。\n少年风味，拈花弄蕊，爱香怜色。", 
    "rhythmic": "西湖月"
  }, 
  {
    "author": "黄子行", 
    "content": "开遍寒梅萼。\n正东皇、排酥砌玉，幻成楼阁。\n十万琼琚仙女队，来趁春光游乐。\n向醉里、玉簪轻落。\n零乱不知何处去，甚人间、一夜东风恶。\n吹起在，画檐角。\n参差向晓森如削。\n似吴姬、妆残粉指，向人垂著。\n好似西园春笋瘦，红锦儿乍剥。\n且莫遣、儿童敲却。\n拟办羔儿香瓮酒，唤刘叉、来醉尊前约。\n吟好句，再描摸。", 
    "rhythmic": "贺新郎"
  }, 
  {
    "author": "黄子行", 
    "content": "津鼓匆匆，犹记得、故人相送。\n春江上、鸟啼花影，马嘶香。\n情逐阳关金缕断，泪和杨柳春丝重。\n算别来、几度月明时，相思梦。\n山万垒，愁眉耸。\n春一点，归心动。\n问风俦月侣，有谁游从。\n百里家山明日到，一尊芳酒今宵共。\n任楼头、吹尽五更风，梅花弄。", 
    "rhythmic": "满江红"
  }, 
  {
    "author": "黄子行", 
    "content": "谁倚青楼，把谪仙长笛，数声吹裂。\n一片乍零，千点还飞，正是雨晴时节。\n水晶帘外东风起，卷不尽、满庭香雪，画阑小，斜铺乱，翠苔成缬。\n袅袅馀香未歇。\n空怅望音尘，两眉愁切。\n翠袖泪乾，粉额妆寒，此恨有谁同说。", 
    "rhythmic": "花心动"
  }, 
  {
    "author": "黄子行", 
    "content": "一点斜阳红欲滴。\n白鸥飞不尽，楚天碧。\n渔歌声断晚风急。\n搅芦花，飞雪满林湿。\n孤馆百忧集。\n家山千里远，梦难觅。", 
    "rhythmic": "小重山"
  }, 
  {
    "author": "龙紫蓬", 
    "content": "雨帘云栋重寻处，青红半空飞去。\n槛影侵鸥，檐光送雁，摇荡秋容千里。\n歌珠舞翠。\n怎禁得无情，一江流水。\n可是西山，半眉新绿向人觑。\n千年留下剩赏，尽登临无限，须付才思。\n坏堞闲愁，危樯往恨，欲拍阑干无路。\n新碑旧记。\n更今古匆匆，一番兴废。\n立尽斜阳，共谁评半语。", 
    "rhythmic": "齐天乐"
  }, 
  {
    "author": "萧允之", 
    "content": "蔷薇开欲谢，峭寒渐少，轩槛俯晴沙。\n先来愁未了，又听一声，新阕落渔家。\n徘徊伫立，似玉笛、三弄昭华。\n春昼长、暗怀谁写，戏墨乱翻鸦。\n吁嗟。\n诗情犹隽，酒兴偏豪，记南楼月下。\n曾共乐、沈烟绮席，烛影窗纱。", 
    "rhythmic": "渡江云"
  }, 
  {
    "author": "萧允之", 
    "content": "冷逼疏帘，浑不似、今春寂寞。\n风雨横，赏心欢事，总如云薄。\n柳眼花须空点缀，莺情蝶思应萧索。\n但绕庭、流水碧潺潺，车音邈。\n怀往事，孤素约。\n酒未饮，愁先觉。\n甚中年滋味，共谁商略。\n芳草易添闲客恨，垂杨难系行人脚。\n谩几回、吟遍夕阳红，阑干角。", 
    "rhythmic": "满江红"
  }, 
  {
    "author": "萧允之", 
    "content": "细雨收尘，轻寒弄日，柳丝掠道。\n桃边杏处，犹记玉骢曾到。\n对东风、回首旧游，香销艳歇无音耗。\n怅佳人、有约难来，绿遍满庭芳草。\n愁抱。\n沈吟久，翠珥金钿，为何人好。\n回文细字，尘暗当年纤缟。\n倚阑干、斜阳又西，欢期易失春易老。\n待何时、再觅珍丛，共把清尊倒。", 
    "rhythmic": "琐窗寒"
  }, 
  {
    "author": "萧允之", 
    "content": "十幅归帆风力满。\n记得来时，买酒朱桥畔。\n远树平芜空目断。\n乱山惟见斜阳半。\n谁把新声翻玉管。\n吹过沧洲，多少伤春怨。\n已是客怀如絮乱。\n画楼人更回头看。", 
    "rhythmic": "蝶恋花"
  }, 
  {
    "author": "萧允之", 
    "content": "朱楼曾记回娇盼。\n满坐春风转。\n红潮生面酒微醺。\n一曲清歌留往、半窗云。\n大都咫尺无消息。\n望断青鸾翼。\n夜长香短烛花红。\n多少思量只在、雨声中。", 
    "rhythmic": "虞美人"
  }, 
  {
    "author": "萧允之", 
    "content": "花径相逢，眼期心诺情如昨。\n怕人疑著。\n佯弄秋千索。\n知有而今，何似留初莫。\n愁难托。\n雨铃风铎。\n梦断灯花落。", 
    "rhythmic": "点绛唇"
  }, 
  {
    "author": "段宏章", 
    "content": "一庭晴雪，了东风孤注。\n睡起浓香占窗户。\n对翠蛟盘雨，白凤迎风，知谁见、愁与飞红流处。\n想飞琼弄玉，共驾苍烟，欲向人间挽春住。\n清泪满檀心，如此江山，都付与、斜阳杜宇。\n是曾约梅花带春来，又自共梨花，送春归去。", 
    "rhythmic": "洞仙歌"
  }, 
  {
    "author": "刘贵翁", 
    "content": "宫鸟西飞，杨花北去，春风飘向伊谁。\n盈盈小小，轻薄不堪肥。\n天付风流到骨，消不尽、流落青池。\n谁知道，踏歌朝暮，痴绝待渠归。\n，春似酒，日痕生绀，裙色明漪。\n笑东家西沼，到处依依。\n同是东风种得，独无据，飘泊年时。\n青梅落，水光帘影，小翠立横枝。", 
    "rhythmic": "满庭芳"
  }, 
  {
    "author": "黄霁宇", 
    "content": "丽华一握青丝，金珠粟粟香环里。\n春窥绮阁，新妆风舞，铢衣如碎。\n翠凤苍虬，骑来下界，蝶惊蜂避。\n甚三生富贵，垂垂晓露，犹凝满身珠翠。\n谁共那人结发，问何时、蹇修为理。\n对花一笑，香茸易翦，碎金难缀。\n半点芳心，乱愁如织，缕丝传意。\n倩东皇、拂拭新条，更与作、来生计。", 
    "rhythmic": "水龙吟"
  }, 
  {
    "author": "刘天迪", 
    "content": "瑞麟香软飞瑶席，吟仙笑陪欢宴。\n桐影吹香，梅阴弄碧，一味微凉堪荐。\n停杯缓劝。\n记罗帕求诗，琵琶遮面。\n十载扬州，梦回前事楚云远。\n人生总是逆旅，但相逢一笑，如此何限。\n采石宫袍，沈香醉笔，何似轻衫小扇。\n流年暗换。\n甚新雨情怀，故园心眼。\n明日西江，斜阳帆影转。", 
    "rhythmic": "齐天乐"
  }, 
  {
    "author": "刘天迪", 
    "content": "拥孤衾，正朔风凄紧，毡帐夜生寒。\n春梦无凭，秋期又误，迢递烟水云山。\n断肠处、黄茅瘴雨，恨骢马、憔悴只空还。\n揉翠盟孤，啼红怨切，暗老朱颜。\n堪叹扬州十里，甚倡条冶叶，不省春残。\n蔡琰悲笳，昭君怨曲，何预当日悲欢。", 
    "rhythmic": "一萼红"
  }, 
  {
    "author": "刘天迪", 
    "content": "子规解劝春归去。\n春亦无心住。\n江南风景正堪怜。\n到得而今不去、待何年。\n无端往事萦心曲。\n两鬓先惊绿。\n蔷薇花发望春归。\n谢了蔷薇、又见楝花飞。", 
    "rhythmic": "虞美人"
  }, 
  {
    "author": "刘天迪", 
    "content": "日暮杨花飞乱雪。\n宝镜慵拈，强整双鸳结。\n烧罢夜香愁万叠。\n穿花暗避阶前月。\n凤尾罗衾寒尚怯，却悔当时，容易成分别。\n闷对枕鸾谁共说。\n柔情一点蔷薇血。", 
    "rhythmic": "蝶恋花"
  }, 
  {
    "author": "刘天迪", 
    "content": "一翦晴波娇欲溜。\n绿怨红愁，长为春风瘦。\n舞罢金杯眉黛皱。\n背人倦倚晴窗绣。\n脸晕潮生微带酒。\n催唱新词，不应频摇手。", 
    "rhythmic": "凤栖梧・蝶恋花"
  }, 
  {
    "author": "刘天迪", 
    "content": "一笑相逢，依稀似是桃根旧。\n娇波频溜。\n悄可灵犀透。\n扶过危桥，轻引纤纤手。\n频回首。\n何时还又。\n微月黄昏後。", 
    "rhythmic": "点绛唇"
  }, 
  {
    "author": "张半湖", 
    "content": "新绿池塘，一两点、荷花微雨。\n人正静，桐阴竹影，半侵庭户。\n枕未圆蝴蝶梦，隔窗时听幽禽语。\n卷沙帏、随意理琴丝，黄金缕。\n鲛绡扇，轻轻举。\n龙涎饼，微微炷。\n向水晶宫里，坐消袢暑。\n剥啄谁敲棋子响，莺儿林里惊飞去。\n最好是、活水瀹新茶，醒春醑。", 
    "rhythmic": "满江红"
  }, 
  {
    "author": "张半湖", 
    "content": "柳丝曳绿，正豆雨初晴，水天朱夏。\n石榴绽也。\n看猩红万点，倚亭榭。\n锁闼深中，料想酒阑歌罢。\n日将下。\n是那处藕花，香胜沈麝。\n窗外风竹打。\n似戛玉敲金，送声潇洒。\n共观古画。\n唤石鼎烹茶，细商幽话。\n宝鸭烟消，天外新蟾低挂。", 
    "rhythmic": "扫花游・扫地游"
  }, 
  {
    "author": "刘景翔", 
    "content": "甚情幻化，似流酥围暖，酣春娇寐。\n不数锦篝烘古篆，沁入屏山沈水。\n笑吐丁香，紫绡衬粉，房列还同蒂。\n翠球移影，媚人清晓风细。\n依约玉骨盈盈，小春暖逗，开到灯宵际。\n疑是九华仙梦冷，误落人间游戏。\n比雪情多，评梅香浅。\n三白还堪瑞。\n尘缘洗尽，醒来还又葱翠。", 
    "rhythmic": "念奴娇"
  }, 
  {
    "author": "刘景翔", 
    "content": "山翠晴岚曲曲偎。\n红香浮玉醉窝颓。\n不烦人筑避风台。\n潇湘路，随意自徘徊。\n春倦怕频催。\n琵琶私语近、问谁来。", 
    "rhythmic": "小重山"
  }, 
  {
    "author": "刘景翔", 
    "content": "可怜又误江南景。\n雨腻风喧愁入暝。\n依稀碧玉水边魂，憔悴绿珠楼外影。\n点点随人飞远近。", 
    "rhythmic": "玉楼春"
  }, 
  {
    "author": "刘景翔", 
    "content": "独立荷汀烟渚。\n一霎锦云香雨。\n似为我无情，惊起鸳鸯飞去。\n飞去。\n飞去。\n却在绿杨深处。", 
    "rhythmic": "如梦令"
  }, 
  {
    "author": "周伯阳", 
    "content": "又匆匆、月鞭露镫，梅花江上归路。\n海图破碎来时线，何似彩衣低舞。\n风雪暮。\n正望断青山，一发云横处。\n浩歌独举。\n便想见迎门，牵衣儿女，总是旧眉妩。\n阳关曲，挥洒紫薇花露。\n妙音清远高古。\n经寒杨柳休轻折，摇动一溪霜雾。\n邯郸步。\n笑布袜青鞋，去住知何许。\n汀鸥沙鹭。\n若问我重来，明年有约，今日是前度。", 
    "rhythmic": "摸鱼儿"
  }, 
  {
    "author": "周伯阳", 
    "content": "浩荡青冥。\n正凉露如洗，万里虚明。\n鼓角悲健，秋入重城。\n彷佛石上三生。\n指蓬莱云路，渺何许、月冷风清。\n倚南楼、一声长笛，几点残星。\n西风旧年有约，听候蛩语夜，客里心惊。\n红树山深，翠苔门掩，想见露草疏萤。", 
    "rhythmic": "春从天上来"
  }, 
  {
    "author": "尹公远", 
    "content": "冰弦语。\n在竹树、院落深深处。\n当年野草闲花，何许浮云飞絮。\n征鸿止止，纵汗漫、游人远回顾。\n迟琼楼、五色帘开，唤醒玄鹤飞舞。\n何事梦断湖山，尚九里松声，八月潮怒。\n三十年馀池台泪，应不为、花奴羯鼓。", 
    "rhythmic": "尉迟杯"
  }, 
  {
    "author": "尹公远", 
    "content": "江湖千里秋风客，翩然白云黄鹄。\n石鼎烟霏，篆书红湿，随处菊香泉绿。\n幅巾野服。\n尽扫叶开门，抱琴听瀑。\n何事蓬壶，归来独待海涛陆。\n卢鸿旧时隐处，想斜阳草树，水榭云屋。\n麈尾玄玄，笔花语语，剪尽雨窗残烛。\n黄庭误读。\n且东老留诗，采和歌曲。\n後日重寻，洞天三十六。", 
    "rhythmic": "齐天乐"
  }, 
  {
    "author": "李天骥", 
    "content": "又何须、向明还灭，寒花点缀孤影。\n玉龙度海吹鱼浪，烟淡宝钗横鬓。\n斜又整。\n是虫滴骊珠、两两相交颈。\n夜长人静。\n恁玉果低抛，金钱暗卜，此意有谁领。\n欢娱事，料想凭伊先应。\n帕绡新泪独凝。\n银篦未忍轻挑下，只恐暗风吹烬。\n重记省。\n怕莫是、明朝有个青鸾信。\n怎知无定。\n算只解窥人，人孤影只，成瘦又成病。", 
    "rhythmic": "摸鱼儿"
  }, 
  {
    "author": "刘应几", 
    "content": "记铜驼载酒，翠陌吹箫，曾听相呼。\n不尽离离意，觉柔肠如剪，立马踟蹰。\n人生似此苍鬓，禁得几声疏。\n想怨入秋深，愁随天远，满目平芜。\n音书未曾寄，正人在燕台，忘却回车。\n奈菰蒲旧地，山空木落，霜老泉枯。", 
    "rhythmic": "忆旧游"
  }, 
  {
    "author": "周孚先", 
    "content": "访梅江路远，喜春在、剑川湄。\n正雁碛云深，渔村笛晚，茸帽斜。\n旧游不堪回首，更文园、多病减腰围。\n惟有秋娘声价，风流仍似前时。\n依稀壁粉旧曾题。\n烟草半凄迷。\n叹单父台荒，黄公垆寂，难觅佳期。", 
    "rhythmic": "木兰花慢"
  }, 
  {
    "author": "周孚先", 
    "content": "曾唱阳关送客时。\n临岐借酒话分离。\n如今酒被多情苦，却唱阳关去别伊。\n欢会远，渺难期。\n黄垆门掩昼阴迟。\n青楼更有痴儿女，谩忆胡姬捧劝词。", 
    "rhythmic": "鹧鸪天"
  }, 
  {
    "author": "周孚先", 
    "content": "舟舣津亭何处树。\n晓起珑璁，回首迷烟雾。\n江上离人来又去。\n飘零只似风前絮。\n倦倚蓬窗谁共语。\n野草闲花，一一伤情绪。\n明日重来须记取。\n绿杨门巷深深处。", 
    "rhythmic": "蝶恋花"
  }, 
  {
    "author": "彭泰翁", 
    "content": "九华惊觉，又偷承雨露，羞匀春色。\n岸蓼汀苹成色界，未必天香人识。\n粉脂凝，霜销雾薄，娇颤浑无力。\n黄昏月掩，山城那更闲笛。\n应是未了尘缘，重来迟暮，草草西风客。\n莺燕无情庭院悄，愁满阑干苔积。\n宫锦尊前，霓裳月下，梦亦无消息。\n嫣然一笑，江南如此风日。", 
    "rhythmic": "念奴娇"
  }, 
  {
    "author": "彭泰翁", 
    "content": "玉环扶浅醉，翠袖笼寒，香汗初融。\n昨夜残妆在，最难胜珠络，都沁铅红。\n朝云低护深约，蜂蝶不知踪。\n奈燕子情多，斜飞轻触，泪洒羞容。\n重逢。\n记前度，解翦烛调笙，踏月鸣骢。\n风入人间远，待尘缘洗尽，飞凌空。", 
    "rhythmic": "忆旧游"
  }, 
  {
    "author": "彭泰翁", 
    "content": "雾觚棱，尘侵团扇，恨满哀弹倦理。\n控雨笼云，共闲情孤倚。\n敛娥黛、怕似流莺历历，惹得玉销琼碎。\n可惜阑干，但苔花沈穗。\n算天音、不入人间耳。\n何人谩、损青山泪。\n不是旧谱都忘，厌新腔娇脆。", 
    "rhythmic": "拜星月慢"
  }, 
  {
    "author": "曾允元", 
    "content": "日高深院无人，杨花扑帐春云暖。\n回文未就，停针不语，绣床倚遍。\n翠被笼香，绿鬟坠腻，伤春成怨。\n尽云山烟水，柔情一缕，又暗逐、金鞍远。\n鸾佩相逢甚处，似当年、刘郎仙苑。\n凭肩後约，画眉新巧，从来未惯。\n枕落钗声，帘开燕语，风流云散。\n甚依稀难记，人间天上，有缘重见。", 
    "rhythmic": "水龙吟"
  }, 
  {
    "author": "曾允元", 
    "content": "又老杨花，浮萍点点，一溪春色。\n闲寻旧迹。\n认溪头、浣纱碛。\n柔条折尽成轻别，向空外、瑶簪一掷。\n算无情更苦，莺巢暗叶，啼破幽寂。\n凝立。\n阑干侧。\n记露饮东园，联镳西陌。\n容销鬓减，相逢应自难识。", 
    "rhythmic": "月下笛"
  }, 
  {
    "author": "曾允元", 
    "content": "碧梧枝上占秋信，微闻雨声还惬。\n虹影分晴，云光透晚，残日依依团。\n阑干一霎。\n又长笛归舟，乱鸦荒堞。\n两鬓西风，有人心事到红叶。\n娇莲相对欲语，奈莲茎有刺，愁不成折。\n天上欢期，人间巧意，今夜明河如雪。\n新宽带结。\n想宝篆频温，翠奁低揭。\n雾湿云鬟，浅妆深拜月。", 
    "rhythmic": "齐天乐"
  }, 
  {
    "author": "曾允元", 
    "content": "一夜东风，枕边吹散愁多少。\n数声啼鸟。\n梦转纱窗晓。\n来是春初，去是春将老。\n长亭道。\n一般芳草。\n只有归时好。", 
    "rhythmic": "点绛唇"
  }, 
  {
    "author": "朱元夫", 
    "content": "心上浮香，轩前度影，约久传梅。\n奈月意风情，枝南枝北，云婚雨嫁，年去年来。\n几望溪桥，屡肥芳信，历尽冰霜春自回。\n朝来报，报梢头儿女，并蒂花开。\n佩环飞下妆台。\n喜今度佳期不用催。\n羡行李三千，金屏翠幄，仙姿第一，玉骨琼腮。\n雌蝶纷纷，雄蜂逐逐，争道工为使与媒。\n翁知麽，有西楼过雁，暗为徘徊。", 
    "rhythmic": "沁园春"
  }, 
  {
    "author": "朱元夫", 
    "content": "人生有酒，得闲处、便合开怀随意。\n况对寿、龟仙鹤舞，犹直壶天一醉。\n蚕麦江村，梅霖院落，立夏明朝是。\n樽前回首，去年四月十二。\n依旧洛里吟窝，华台书隐，心事无怀氏。\n偃鼠醯鸡空扰扰，海月天风谁寄。", 
    "rhythmic": "壶中天・念奴娇"
  }, 
  {
    "author": "邵桂子", 
    "content": "知是今年，一冬较暖，开遍梅花。\n有一朵妖娆，塘之东畔，东君爱惜，云幕低遮。\n小萼微红，香腮傅粉，把寿阳妆取自夸。\n谁知道，忽移来秀水，深处人家。\n清香扑透窗纱。\n渐仙李华无等差。\n这冰姿一样，玉颜双好，月明静夜，疏影横斜。\n传语曹林，须将止渴，结子今番早早些。\n梅自笑，嗔贺新郎曲，待拍红牙。", 
    "rhythmic": "沁园春"
  }, 
  {
    "author": "邵桂子", 
    "content": "新雨黄花路。\n看清江、旌旗千骑，使君东去。\n万里归来城头角，吹彻家山旧处。\n惜洲鹭、留君不驻。\n白发遗民壶觞语，笑浣花邻里来襦裤。\n夸见早，恨来暮。\n故人只在山中住。\n记年时、肠断相望，天风海雨。\n满鬓星星华发少，君鬓尚今青否。\n休夸说、神仙官府。\n玉笥平生清入梦，会有时、乘兴携吾侣。\n就君醉，为君舞。", 
    "rhythmic": "贺新郎"
  }, 
  {
    "author": "邵桂子", 
    "content": "离却京华，到这里、二千八百。\n穷醋大、齐齐整整，岂无贷揭。\n随地平章花与柳，为天评品风和月。\n只留得、一管钝毛锥，一丸墨。\n初不是，丝绵帛。\n又不是，茶盐铁。\n更有苏州破砚，兔园旧册。\n一领征衣半尘土，两头箬笠几风雪。\n问栏头、直得几多钱，从头说。", 
    "rhythmic": "满江红"
  }, 
  {
    "author": "邵桂子", 
    "content": "三年幕画，是小试相业，桐阴相谱。\n协暂拥容心似佛，春在螺山螺浦。\n白玉无瑕，黄扉倚重，一府中流柱。\n箫然锦满，扁舟明日归去。\n此去南北才名，看青云隐驾，玉阶徐步。\n共说荆州老长史，宰相须还他做。", 
    "rhythmic": "百字令・念奴娇"
  }, 
  {
    "author": "彭子翔", 
    "content": "一点阳春小。\n傍妆台、梅梢粉嫩，桃花红透。\n合卺樽前人笑语，银烛两行红补。\n云正暖、流苏香兽。\n金屋阿娇元共贮，待玄霜、杵就方成偶。\n□□□，□□□。\n西园扑蝶春风早。\n看浮花、浪蕊飞尽，娟娟闺秀。\n柳带菖蒲堪绾结，只绾同心未就。\n算今夜、心都同了。\n待阙鸳鸯情似海，锦衾温、说到鸡声晓。\n头白也，镇相守。", 
    "rhythmic": "贺新郎"
  }, 
  {
    "author": "彭子翔", 
    "content": "仙家春不老，谁说到、牡丹休。\n算蛮柳樊樱，怎生了得，白傅风流。\n枝头。\n梅实好，奈绿阴、庭户不禁愁。\n幸有琴中凤语，能通镜里鸾求。\n锵。\n杂佩下瀛洲。\n宝紫烟浮。\n望兰情红盼，三生曾识，一见如羞。\n绸缪。", 
    "rhythmic": "木兰花慢"
  }, 
  {
    "author": "彭子翔", 
    "content": "重阳来未。\n谁领黄花意。\n斟玉醑，歌金缕。\n云山笼瑞彩，风月溶清气。\n北山顶，寿星一点光无际。\n六十今朝是。\n甲子从头起。\n堂堂去，千千岁。\n是非华表鹤，深浅蓬莱水。\n翁不管，年年先共黄花醉。", 
    "rhythmic": "千秋岁"
  }, 
  {
    "author": "彭子翔", 
    "content": "萸房初荐，橙子新槎。\n菊松图下捧金荷。\n看翁将息，後生似、去年些。\n更眼前、稚子又多。\n鬓绿颜酡。\n对花醉、把花歌。\n熙宁安乐好行窝。\n佳辰虽异，翁此兴、不输他。\n更如何、欢喜也呵。", 
    "rhythmic": "声声慢"
  }, 
  {
    "author": "彭子翔", 
    "content": "佛说波斯王此岁，衰颜羞见河流。\n翁今丹脸发光浮。\n毗卢金色界，烂熳菊花秋。\n七个明朝方九日，年年税在今朝。\n八千秋老又从头。\n明朝无尽在，蝴蝶不须愁。", 
    "rhythmic": "临江仙"
  }, 
  {
    "author": "彭子翔", 
    "content": "停云望极。\n问秀溪何似，英溪风月。\n劫火灰飞，又见雕檐照寒碧。\n何事归来归去，似熙载、江南江北。\n还又向、殊乡初度。\n故乡人，却为客。\n是则。\n家咫尺。\n不是有、莼羹鲈堪忆。\n从心时节。\n消得山阴几双屐。\n莫把放翁笑我，又似忆、平泉花石。\n篱菊老，梅枝亚，不归怎得。", 
    "rhythmic": "暗香"
  }, 
  {
    "author": "百兰", 
    "content": "怪柳吟翻雪，梅笑冲寒，郁葱如彩。\n还是瑶池，宴神俦侣。\n罗幕轻掀，绣帘低揭，按霓裳宫羽。\n宝炷熏浓，佩环声颤，凤飞鸾舞。\n犹记年时，玉箫吹彻，并驾萧郎，共骖赢女。\n旋捧麒麟，种旧家前武。", 
    "rhythmic": "醉蓬莱"
  }, 
  {
    "author": "百兰", 
    "content": "有分非难，是缘终合，采来还换须臾。\n少年培植，春意已敷腴。\n毕竟花多驻果，坚牢是、蚌老生珠。\n君知否，今番定也，颠不破。\n遥知纷瑞霭，十分郎罢，黄溢眉须。\n便何妨燕喜，剩卖欢娱。\n况侍北堂难老，庭阶映、玉树森如。\n金荷劝，从教酩酊，扶醉看孙株。", 
    "rhythmic": "满庭芳"
  }, 
  {
    "author": "百兰", 
    "content": "斗云山，挨排烟水，六丁午夜文移。\n道滁翁孙子，欲寄游嬉。\n高趁鹜霞舒啸，低群鸥鹭忘机。\n牢笼两下，楼乘汗漫，桥枕清漪。\n灞陵吟畅，岳阳登览，百色都副襟期。\n还好是、行天马渡，探月人归。", 
    "rhythmic": "雨中花・夜行船"
  }, 
  {
    "author": "丁持正", 
    "content": "几年辛苦捣元霜。\n一朝琼粉香。\n云英缥渺曳仙裳。\n相将骑凤凰。\n帝乐，酌天浆。\n千年颜色芳。", 
    "rhythmic": "碧桃春・阮郎归"
  }, 
  {
    "author": "李石才", 
    "content": "武陵春色浓如酒。\n游冶才郎，初试花间手。\n绛蜡烛残人静後。\n眉峰便作伤春皱。\n一霎风狂和雨骤。\n柳嫩花柔，浑不禁。", 
    "rhythmic": "一箩金・蝶恋花"
  }, 
  {
    "author": "魏顺之", 
    "content": "人世斗南瑞，天上璧东星。\n谁分佳种，锺作间世玉麒麟。\n本是南阳相种，来应瑞龙间气，试听即英声。\n若问贤相敌，君去问参军。\n质金浑，标玉立，气冰清。\n梅花时候，结子便可鼎调金。\n人谓丹山苞凤，天产渥洼骏骨，德毓窦家椿。\n来作汤饼客，何幸厕嘉宾。", 
    "rhythmic": "水调歌头"
  }, 
  {
    "author": "伍梅城", 
    "content": "甲子头春雨。\n知老天、净冼荆扬，十年烟雾。\n夜半堕中星一颗，飞下五云深处。\n帝亲敕、六丁呵护。\n须信斯人为世瑞，非人龙、定是文中虎。\n关世道，系天数。\n此儿殊怕人惊顾。\n况当家、廷评为祖，大中为父。\n料想廷评公一笑，笑对大中共语。\n应自把、小程夸取。\n会见九州熙白日，做状元、宰相荣门户。\n年正少，四亲具。", 
    "rhythmic": "贺新郎"
  }, 
  {
    "author": "伍梅城", 
    "content": "梦到天宫里。\n见长庚星颗，忽自月边飞至。\n直奏玉皇金阙道，臣已五年于此。\n今亦欲、过宫一次。\n福禄寿星齐赞叹，过宫时、须过廉泉位。\n帝首肯，从他意。\n朝来鹊送帘前喜。\n闻廉泉、似是紫岩，螟蛉兄子。\n是子南轩人物祥，功业行看相似。\n岂同祖、同闻而已。\n细把所闻详所梦，想天文、实应人间事。\n况真是，长庚李。", 
    "rhythmic": "贺新郎"
  }, 
  {
    "author": "伍梅城", 
    "content": "知君久，勘破利名关。\n未老得先闲。\n今年最喜吟身健，生朝更觉酒肠宽。\n且随宜，将秫种，买花看。\n门外吏、催科无一迹。\n窗下客、谈诗常经日。\n儿玉树，弟金兰。", 
    "rhythmic": "最高楼"
  }, 
  {
    "author": "伍梅城", 
    "content": "倚东风笑问。\n落红啼，清明来未。\n小雨弄晴，做轻寒天气。\n南极光中，五云深处，人庆千秋岁。\n翡翠屏间，琉璃帘下，彩衣明媚。\n九老风流，五候家数，如此乾坤，有人如此。\n天正烦君，作江南一瑞。", 
    "rhythmic": "醉蓬莱"
  }, 
  {
    "author": "伍梅城", 
    "content": "极知君、腰骑鹤，此心与水相似。\n梧桐叶上黄昏雨，恨杀无情流水。\n滔滔地。\n今日大江头，明日人千里。\n君思往事。\n两袖淮云，一轮明月，要亦寻常耳。\n君去也，我亦扁舟东矣。\n尊前何惜同醉。\n五年未老君犹健，五十行当富贵。\n书频寄。\n报王粲、何时可决荆州计。\n俱胝一纸。\n更细算何时，五星同会，天下太平未。", 
    "rhythmic": "摸鱼儿"
  }, 
  {
    "author": "伍梅城", 
    "content": "上界神仙府。\n谁移来、登瀛堂畔，五云深处。\n江水一弓山万朵，竹外梅花千树。\n看都入、高人庭户。\n南北两厅相对起，要门前、便是浮岚路。\n依暖翠，开吟圃。\n莺迁喜奉高堂母。\n向销金帐下，坐看秦歌赵舞。\n唐宋几年名阀阅，到此步高一步。\n君听取，邦人庆语。\n多少朱门随世化，独眼前、突兀新如许。\n真个是，擎天柱。", 
    "rhythmic": "贺新郎"
  }, 
  {
    "author": "丁几仲", 
    "content": "喜溢蟾宫梦。\n起推衣、平章宝桂，湿鸦飞动。\n果报佳音传络秀，丹穴雏生彩凤。\n想孔释、亲来抱送。\n不羡徐卿秋水澈，试闻声、识破真英种。\n培杞梓，待时用。\n当年绛帐承新宠。\n问何如归来，碧荷香重。\n都是刘郎看承处，多少温柔从臾。\n会起我嘉宾钦竦。\n左氏公羊，从初所学，看家传、声誉今腾涌。\n拚醉舞，与谁共。", 
    "rhythmic": "贺新郎"
  }, 
  {
    "author": "禅峰", 
    "content": "中秋近也，正于门瑞气，葱葱时节。\n隔岁维熊占吉梦，今夕天生英杰。\n仙籍流芳，瑞龙毓秀，应是非凡骨。\n诗书勋业，妙龄行见英发。\n好是日满三朝，剩陈汤饼，投辖留宾客。\n玉果犀钱排绮宴，窈窕歌珠舞雪。", 
    "rhythmic": "百字谣・念奴娇"
  }, 
  {
    "author": "刘涧谷", 
    "content": "淑质生当良月，辰喜遇今朝。\n掌心托个儒人苗。\n早晚夫人争叫。\n阿母神仙苗裔，阿爷宰相丰标。\n阿兄气宇更飘飘。\n阿弟看看速肖。", 
    "rhythmic": "西江月"
  }, 
  {
    "author": "游稚仙", 
    "content": "日先联瑞日红。\n寿星明照寿筵中。\n庆门乐事正重重。\n明日贾逵添戏彩，异时李汉看乘龙。\n鱼轩玉轴定荣封。", 
    "rhythmic": "浣溪沙"
  }, 
  {
    "author": "李团湖", 
    "content": "六桂传家，三槐植庭，箕裘大儒。\n甚二郎意气，似同稷契，一时庆会，致主唐虞。\n百揆登庸，双亲未老，此乐人间还有无。\n那堪更、有棣华，听履亨衢。\n朝来天上传呼。\n便写作、衣冠盛事图。\n有声容备乐，传宣锡动，充庭牲饩，簇拥欢娱。\n整顿乾坤，巩安宗社，亦有臣功如此乎。\n中书考，愿年年此日，春满蓬壶。", 
    "rhythmic": "沁园春"
  }, 
  {
    "author": "黄诚之", 
    "content": "五岳三光，锺秀气、笃生人杰。\n天付与、心肠锦绣，精神冰雪。\n姓字早登龙虎榜，文书夜直丝纶阁。\n谢君王、特地掇鸾坡，来闽粤。\n几千顷，恩波阔。\n十万户，欢声浃。\n看致君尧舜，归班夔契。\n淡笑扫清沙漠净，弥缝补就苍天缺。\n愿年年、长醉腊前春，梅梢月。", 
    "rhythmic": "满江红"
  }, 
  {
    "author": "熊子默", 
    "content": "春逢花好，一笑长相见。\n令似当年徊仙苑。\n况歌翻桃叶，香绕莱衣，须信道，人与千秋共远。\n不妨留绛节，看即沙堤，玉笋班高侍金辇。\n问人间、缘底事，犹欠河清，须妙手、鸿钧一传。\n待整顿乾坤、却归来，唤舞鹤翔云，洞天游伴。", 
    "rhythmic": "洞仙歌"
  }, 
  {
    "author": "陈惟哲", 
    "content": "近畿贤太守，陆地隐神仙。\n功高玉记，名通紫府自长年。\n拂拭壶中光景，游戏人间风月，富贵本青毡。\n十载五分牧，惠泽浸江天。\n把文章，做勋业，德才全。\n龟峰堂上，满城和气入歌筵。\n春在百花庭院，坐拥十眉珠翠，寿酒吸长川。\n来岁称觞处，稳向凤池边。", 
    "rhythmic": "水调歌头"
  }, 
  {
    "author": "欧阳朝阳", 
    "content": "正当绂麟时候，秋香还弄清晓。\n双旌五马人间贵，千里共腾欢笑。\n人未老。\n看绿鬓朱颜，赢得花簪帽。\n兽炉篆袅。\n听檀板轻敲，歌珠一串，依约似蓬岛。\n青云步，九万论程未了。\n芹宫多世仪表。\n提封晋郡重拈出，留样他年称好。\n书上考。\n怕种满棠阴，丹诏催归早。\n安期献枣。\n对鹤健丹香，龟轻莲叶，起舞醉清。", 
    "rhythmic": "摸鱼儿"
  }, 
  {
    "author": "碧虚", 
    "content": "兖兖登台阁。\n问诸公、谁讲谁明，诗书礼乐。\n前日毕星光焰里，有一濂渠伊洛。\n被翠玉、江山占却。\n天下国家多少事，好人才、半刺东南角。\n当路者，欠商确。\n寿杯端拜深深酌。\n把寻常、祝颂芜词，一时删削。\n引饮莱公同鼎轴，共定渊一著。\n二百载、无人能学。\n文简毕公真事业，非先生之托谁之托。\n龟鹤舞，蛟龙跃。", 
    "rhythmic": "贺新郎"
  }, 
  {
    "author": "彭正大", 
    "content": "千里儒流，称觞此际，梅花三度。\n书台最上，健羡一翁如许。\n问吴江、别来旧人，当时折柳凭谁语。\n但春在芹宫，芳滋兰畹，一帘今雨。\n凭阑、凝望处。\n有绿水青山，乾坤付与。\n百年家谱，曾是斯文宗主。", 
    "rhythmic": "琐寒窗"
  }, 
  {
    "author": "叶巽斋", 
    "content": "冬岭秀乔松，江南飞雪。\n数朵梅花弄春色。\n玉颜苍鬓，人似松梅标格。\n岁寒长不老，人奇绝。\n簿领馀间，长生有道，福寿从今更千百。\n孙枝浸盛，万卷家传方册。\n樽前频醉，此宵风月。", 
    "rhythmic": "感皇恩"
  }, 
  {
    "author": "铁笔翁", 
    "content": "有洒如渑，便开怀痛饮，我歌君拍。\n世事轮云都莫问，只要颜红鬓黑。\n鹂燕风清，鸳鸯水暖，打当生申节。\n薰风来也，几人感戴翁德。\n好是驾海胸襟，屠龙手段，一笑乾坤窄。\n门外尘涛三百尺，不博剡溪一雪。", 
    "rhythmic": "庆长春・念奴娇"
  }, 
  {
    "author": "刘性初", 
    "content": "喜首夏清和，槐绿成阴，榴红正朵。\n仙鹤翩跹，来致千秋贺。\n南极长明，後天不老，瑞霭浮青琐。\n满树蟠桃，瑶池捧献，一年一颗。\n好敞亭台，胜添花柳，时醉时歌，时行时坐。\n受用黄庭，宝熟丹田火。", 
    "rhythmic": "醉蓬莱"
  }, 
  {
    "author": "刘学颜", 
    "content": "红冈小塔枫林路，曾见承平歌舞。\n舞罢人归，月斜影转，重见郎官星度。\n乡关境土，又二十馀年，桑麻深露。\n说与闾巷，少年知得当时否。\n如今苍颜白发，问耕聊尔耳，依稀农圃。\n父老吾伊，深山鸡黍，谁念乱离父母。\n村南昼午。\n谩对客烹茶，笑谈今古。\n千岁迢迢，竹风时扫户。", 
    "rhythmic": "齐天乐"
  }, 
  {
    "author": "江史君", 
    "content": "耳顺恰当年，甲子方一数。\n绛县老人曾纪，四百四十五。\n孙弘博士适遭逢，马援击蛮未遇。\n五福祝君全备，更尊荣安富。", 
    "rhythmic": "好事近"
  }, 
  {
    "author": "徐架阁", 
    "content": "年高德劭，休叹老而传。\n纵白发，尚红颜。\n楚丘且谓吾始壮，大致仕亦宜然。\n更尊荣，安富贵，寿绵延。\n闻道生辰当月吉，万福千祥降自天。\n献春酒，展华筵。", 
    "rhythmic": "最高楼"
  }, 
  {
    "author": "立斋", 
    "content": "表表耆英，松柏贞刚，冰霜洁清。\n正持囊紫禁，急流勇退，步角巾绿野，闲处安身。\n里社鸡豚，家山猿鹤，物我相忘法从荣。\n东溪畔，似非熊尚父，在渭之滨。\n闲来袖手梅亭。\n似桃李纷纷谷自春。\n算高风难进，缙绅楷式，颓波立，乡曲仪刑。\n厚德清名，疏星碧落，屈指如公今几人。\n无他祝，但似山难老，镇压嚣尘。", 
    "rhythmic": "沁园春"
  }, 
  {
    "author": "黄革", 
    "content": "堂堂卿月，奉君恩来作，潜藩贤守。\n喜遇慈闱年八十，特向新正称寿。\n千里春风，满堂和气，是处歌声奏。\n荷衣紫绶，捧觞齐上春酒。\n人道彭祖高年，寿高八百，管从来稀有。\n似此遐龄，屈指算、犹有十分之九。", 
    "rhythmic": "酹江月・念奴娇"
  }, 
  {
    "author": "陈潜心", 
    "content": "梅峰孕秀，庆仙翁、咫尺元宵三夕。\n盛德温温如玉粹，多少殊勋嘉绩。\n两拥朱幡，独清节，高谊真难屈。\n景疏堂下，台星长伴南极。\n雅羡椿桂联芳，金章紫绶，拜舞欢声溢。\n福备宜高仁者寿，喜占人间八十。", 
    "rhythmic": "百字令・念奴娇"
  }, 
  {
    "author": "罗子", 
    "content": "过了元宵，见七叶又飞。\n恰今朝、昴宿降瑞。\n初度果生贤，尽道丰姿绝异。\n翰林人物，云霄富贵。\n自栖鸾展骥。\n迤逦黄堂，每登要路无留滞。", 
    "rhythmic": "三登乐"
  }, 
  {
    "author": "刘公子", 
    "content": "搀先四日花朝节。\n红紫争罗列。\n传言玉女降生朝。\n箕宿光联婺宿、灿云霄。\n衣红袖齐歌舞。\n称颂椒觞举。\n群仙列侍宴瑶池。\n王母麻姑同寿、更无期。", 
    "rhythmic": "虞美人"
  }, 
  {
    "author": "三槐", 
    "content": "武夷秀气，萃君家、春色融和时节。\n赏了花朝才六日，曾记挺生英杰。\n量吸鲸川，志吞牛渚，标格冰壶洁。\n台星明处，年年辉映南极。\n须信早晚横翔，云霄直上，宁久栖鸾棘。\n富贵荣华年正少，谢砌芝兰秀发。", 
    "rhythmic": "百字谣・念奴娇"
  }, 
  {
    "author": "程东湾", 
    "content": "毓德婺虚，联辉魁宿，天启儒英。\n正仲春阶，三留叶秀，晓来蓬矢，六挂门荣。\n星昴诞萧，神嵩降甫，怎似今朝记始生。\n当此际，有满城和气，万井欢声。\n龚黄政事勋名。\n镜里文书吏胆惊。\n况百年经界，于今修复，四贤道学，至此彰明。\n月对艳阳，日逢初度，紫诏行催觐玉京。\n黄堂上、寿觞称处，介福邦民。", 
    "rhythmic": "沁园春"
  }, 
  {
    "author": "张", 
    "content": "榆烟新起，正清明节过，翠九叶。\n欣会谪仙初度日，凤穴产真。\n心肠琅琅，文章锦绣，看镜期勋业。\n暂居马帐，後知有赖先觉。\n可想大器晚成，功名有志，未逊苏秦学。\n奈不在身先在子，果向秋风抟鹗。", 
    "rhythmic": "百字谣・念奴娇"
  }, 
  {
    "author": "胡德芳", 
    "content": "湛湛玉清水，矗矗炼丹山。\n秀环侯泮，广文分得括苍仙。\n虞殿薰风初入。\n尧陛祥七叶，此际诞真贤。\n学术瑞王国，声誉蔼人寰。\n绿槐宫，丹桂殿，杏花坛。\n英华粲发，聊将文教布龙藩。", 
    "rhythmic": "水调歌・水调"
  }, 
  {
    "author": "赵宰", 
    "content": "洞宾仙客，诞节明朝，方斋今日称觞。\n为有金丹，希年近也康强。\n平生铁石肺腑，肯依阿、贪恋朝行。\n芹溪上，把等闲出处，付与沧浪。\n花竹午桥葱倩，身退静、功名大耐偏长。\n济世经纶，暂时收敛何妨。\n黄扉有分须到，况玉皇、久待平章。\n康时了，万千年、姓字弥香。", 
    "rhythmic": "声声慢"
  }, 
  {
    "author": "张宰", 
    "content": "气吐虹霓，笔飞鸾凤，从来锦绣文章。\n谪仙才调，复见庆流芳。\n向自题名雁塔，不十载、德播河阳。\n慰民望，一麾出守，风月任平章。\n清和，时欲半，吕仙诞日，正此相当。\n欣逢初度旦，敢献椒觞。\n只恐经纶大手，应休期、便趣曹装。\n愿箕宿，照临南极，拱北远流光。", 
    "rhythmic": "满庭芳"
  }, 
  {
    "author": "梁大年", 
    "content": "九十炎光，又过了、三分之一。\n记当年光际，诞生良弼。\n崧岳降神锺秀气，孕成间世真英杰。\n妙文章、拾芥立功名，谁能敌。\n周孔业，邹轲质。\n伊尹志，渊明节。\n袖经纶妙手，屡投班笔。\n富贵一朝知己逼，封候谈笑真堪觅。\n信功名、管取出长年，看箕翼。", 
    "rhythmic": "满江红"
  }, 
  {
    "author": "梁大年", 
    "content": "南极寿星现，佳气蔼庭除。\n谁为绛人甲子，为我一轩渠。\n恰喜亥成二首，还庆阳来七日，和气渐舒徐。\n敬为图南祝，一瓣问兴居。\n傲松筠，抚龟鹤，乐蓬壶。\n斑衣戏舞，春满兰玉正森如。\n却忆杜陵老子，因羡碧山学士，茅屋换银鱼。\n何似温柔地，丝竹伴琴书。", 
    "rhythmic": "水调歌头"
  }, 
  {
    "author": "鼓峰", 
    "content": "风入虞弦，麦秋向晚梅天润。\n彩丝长命斗新奇，还是端阳近。\n想见瑶池仙韵。\n对蟠桃、朱颜相映。\n篆飘宝鼎，酒满霞觞，黄堂深静。\n超悟真筌，凤归不作登台恨。\n庆馀有子在河图，详试龚黄政。\n好是棠阴清永。\n且游戏、壶中光景。\n会有飞诏，却奉轻轩，天朝归觐。", 
    "rhythmic": "烛影摇红"
  }, 
  {
    "author": "程霁岩", 
    "content": "夏秋晦朔之间，伊谁为作交承主。\n昂仙伯，挺生此日，宾凉饯暑。\n绛县老人，问将甲子，恰今岁数。\n举香山晏会，才先一载，愚深幸、获叨预。\n何以寿君初度。\n愿朱颜、年年如许。\n棘栖鸾凤，瑞浮，争如燕处。\n双桂渐香，灵椿好在，福全九五。\n向画堂深处，不妨重按，旧时歌舞。", 
    "rhythmic": "水龙吟"
  }, 
  {
    "author": "程霁岩", 
    "content": "一叶鸣秋，五纪瑞，申月还庆生申。\n巍巍郎宿，辉映寿星明。\n一段精神玉立，秋潭自、足副徽称。\n长生，只在公丹府，何待祝修龄。\n粉垣，才过了，便持荷橐，光近枫宸。\n况金瓯将启，庆满槐庭。\n朝旆行行入侍，彩衣映、衮冕辉新。\n从今去，相门出相，未数汉韦平。", 
    "rhythmic": "满庭芳"
  }, 
  {
    "author": "翠微翁", 
    "content": "荚绕开六，宝历已当千。\n人间收尽繁溽，凉意入琴弦。\n尽道荐衡交剡，更值生申时节，喜色动闾阎。\n终夜望银汉，文宿贯台躔。\n定燕秦，封晋魏，信当然。\n处处红莲开幕，曹掾岂能淹。\n见说玉堂飞诏，已许金闺通籍，蓬岛伴神仙。\n来岁寿卮酒，应醉御炉烟。", 
    "rhythmic": "水调歌头"
  }, 
  {
    "author": "菊翁", 
    "content": "桂花庭院是蓬壶。\n行地列仙图。\n月姊搀先两日，捧觞来庆垂弧。", 
    "rhythmic": "朝中措"
  }, 
  {
    "author": "赵佥判", 
    "content": "老人星照螺川，丽谯瑞霭笼晴昼。\n使君初度，满城和气，欢声盈口。\n篱菊浮金，茱萸泛紫，重阳时候。\n算年年长是，节前八日，先满□、为公寿。\n一代文章山斗。\n拥朱幡、暂劳分守。\n崇墉万堞，浮梁千丈，此恩难朽。\n襦裤方谣，丝纶已下，即登班首。\n看明年今日，开筵凤池，赐黄封酒。", 
    "rhythmic": "水龙吟"
  }, 
  {
    "author": "李慧之", 
    "content": "八九十翁，似婴儿戏，汉司马迁。\n记渭川垂钓，一年之长，龙山吹帽，七日之前。\n口角春风，襟期秋月，万事从来只任缘。\n随渠道，更登天富贵，陆地神仙。\n儿孙绿绶青编。\n看鼓舞云霄高刺天。\n但阶移花影，闲寻棋局，风斜竹径，缓起茶烟。\n心迹逾清，精神越健，不用金丹资节宣。\n洪崖老，笑将眉寿，祝我老人轩。", 
    "rhythmic": "沁园春"
  }, 
  {
    "author": "留晚香", 
    "content": "西江水，分润到全闽。\n芹藻亦生春。\n秀锺东壁双躔瑞，祥开南极一星明。\n把紫阳、年月算，恰同庚。\n前十日、重阳秋正好。\n後十日、小阳春未透。\n梅与菊，此交承。", 
    "rhythmic": "最高楼"
  }, 
  {
    "author": "杨守", 
    "content": "问梅边消息有还无，似微笑应人。\n道近来别有，相家一种，叶叶都新。\n趁得嫩寒轻暖，七日小阳春。\n一点和羹意，来做生辰。\n锦绣香中开国，向绮霞洞里，暂寄闲身。\n欠朝家多少，未了底经纶。", 
    "rhythmic": "八声甘州"
  }, 
  {
    "author": "草夫人", 
    "content": "清晓新妆，鸾台畔、潜呼小玉。\n问阿谁庭院，调长生曲。\n报道隔邻人庆寿，新来荣领金花轴。\n细推来、阳月已将周，惟三宿。\n陈□颂，年多祝。\n环珠翠，人如簇。\n奉金杯相庆，满斟。\n愿享麻姑难老福，屡餐王母蟠桃熟。\n更儿孙、岁岁献莱庭，蓝袍绿。", 
    "rhythmic": "满江红"
  }, 
  {
    "author": "游慈", 
    "content": "约梅花，年年开向华筵。\n借清香，飞入寿杯中，永祝英贤。\n才履长、便登八帙，那须要、更待来年。\n和气先春，祥风破腊，开七荚正敷妍。\n君不见，太公此际，犹欲钓川。\n争知道、副车已办，西伯来畋。\n驻东阳、清淡终日，种成桃李森然。\n向庭闱、绯衣戏彩，更孙。", 
    "rhythmic": "多丽"
  }, 
  {
    "author": "静山", 
    "content": "晓峰高、飞泉如瀑，潜虬鞭驾轩翥。\n为他一片韩山石，直到红云天尺五。\n想应道、公皆安在来何暮。\n金川小渚。\n那韶石参天，郡纲宜录，为我分南顾。\n锦衣昼，满袖尚疑香雾。\n催人富贵如许。\n岭云见说今如砥，凤挟九成迎舞。\n烦道甫。\n问金镜铁胎，还记开元否。\n封词寄与。\n但目送河桥，吟消醉拍，载酒满江浒。", 
    "rhythmic": "摸鱼儿"
  }, 
  {
    "author": "静山", 
    "content": "片帆天际归舟，好风动、吹来消息。\n浪间双浆，回头春杪，去来几日。\n十八滩头，水飞如舞，石如壁。\n把连樯白粲，等闲卸却，更呼取、入。\n不羡公家事了，羡二难、一番游历。\n江花江水，无边风月，不知行役。\n和郁孤词，倚崆峒剑，唤醒龙蛰。\n试问君，过我青原，听得几声羌笛。", 
    "rhythmic": "水龙吟"
  }, 
  {
    "author": "刘守", 
    "content": "归去来兮，要待足、何时是足。\n荣对辱、饮河鼹鼠，无过满腹。\n浴月朝霞红赛锦，排云晚岫青如玉。\n更修筠、与合抱长松，依梅麓。\n森画戟，谩符竹。\n舞袖短，辕驹局。\n惟茧丝堡障，医疮剜肉。\n节对开炉应去也，钗头又有长生。\n算归程、恐到荔枝乡，已过熟。", 
    "rhythmic": "满江红"
  }, 
  {
    "author": "逸民", 
    "content": "秀才落得甚乾忙。\n冗中秋，闷重阳。\n百年三万，消得几科场。\n吟配十年灯火梦，新米粥，紫苏汤。\n如今且说世平康。\n收战场。\n息枪。", 
    "rhythmic": "江城子"
  }, 
  {
    "author": "无何有翁", 
    "content": "小年底死路槐忙。\n叹蝉声，早斜阳。\n今夕何年，白骨照沙场。\n天上人间都是梦，石中火，镬中汤。\n人如今且免秀才康。\n驰大马，试长枪。", 
    "rhythmic": "江城子"
  }, 
  {
    "author": "任翔龙", 
    "content": "客有问余，号日汝水，逸民者谁。\n是胸罗星斗，熟知天命，口分造化，妙泄天机。\n百十日前，再三地说，端的秋来攀桂枝。\n那时节，果鳌头高跨，鹗首横飞。\n君休说是谈非。\n是则是干支带得来。\n也要他有个、读书种子，一丁不识，富贵何为。\n报道长安，梅边春色，早趁东风掠马蹄。\n重逢处，办一封好纸，觅状元诗。", 
    "rhythmic": "沁园春"
  }, 
  {
    "author": "程梅斋", 
    "content": "刻木工夫最巧，舆梁底事尤精。\n玉虹饮水映波明。\n彼此往来利济。\n真个作家手段，从今名播寰瀛。\n人从鳌背获安行。\n镇作城南景致。", 
    "rhythmic": "西江月"
  }, 
  {
    "author": "刘省斋", 
    "content": "男子才生，桑弧蓬矢，志期古同。\n况平生慷慨，胸襟磊落，弛张洞晓，经艺该通。\n笔扫云烟，腹储兵甲，志气天边万丈虹。\n行藏事，笑不侯李广，射石夸雄。\n仰天一问穷通。\n叹风虎云龙时未逢。\n羡傅岩版筑，终符求象，渭滨渔钓，果兆非熊。\n白额未除，长鲸未脍，臂健何嫌二石弓。\n天山定，任扶桑高挂，凌阁图功。", 
    "rhythmic": "沁园春"
  }, 
  {
    "author": "刘仁父", 
    "content": "不假牵丝，何劳刻木。\n天然容貌施妆束。\n把头全仗姓刘人，就中学写秦城筑。\n伎俩优长，恢谐软熟。\n当场喝采醒群目。\n赠行无以表殷勤，特将谢意标芳轴。", 
    "rhythmic": "踏莎行"
  }, 
  {
    "author": "刘南翁", 
    "content": "没计断春归路。\n借问春归何处。\n莺燕也含愁，总对落花无语。\n春去。\n春去。\n门掩一庭疏雨。", 
    "rhythmic": "如梦令"
  }, 
  {
    "author": "勿翁", 
    "content": "庭外潇潇雨。\n对空山、再度端阳，悄无情绪。\n旧日文君今瘦损，寻旧曲、不成腔谱。\n更不周郎回顾。\n尚喜庭萱春未老，捧蒲觞、细细歌金缕。\n儿女醉，笑还语。\n醉馀更作婆娑舞。\n又谁知、灵均心事，菊英兰露。\n最苦当年哀郢意，因甚夫君未许。\n却枉使、蛾眉见妒。\n在再章台才十载，笑关河、失报应旁午。\n愁读到，楚辞句。", 
    "rhythmic": "贺新郎"
  }, 
  {
    "author": "李君行", 
    "content": "三岛十洲，移掇者谁，玉城稚仙。\n解运诗之巧，裁山剪水，用诗之力，斡地回天。\n大笑宋初，秀才屋子，著不得官家十万钱。\n又谁说，李膺豪放，门号龙门。\n我家呼喝山川。\n道今日山春莺已迁。\n汝南山顶上，虎毋久卧，秀溪底下，龙莫长眠。\n打起精神，护持诗府，推出诗城障山边。\n山川道，如稚仙肯出，当拜君言。", 
    "rhythmic": "沁园春"
  }, 
  {
    "author": "赋梅", 
    "content": "雕阑曲曲芙蓉水，天然一时潇洒。\n露冰壶，风摇玉佩，缥缈蓬莱如画。\n银烛欲下。\n照藻桷飞，杏梁虹架。\n如此规模，杜陵何止万间厦。\n明年春燕归早，卷帘应认得，旧家王谢。\n袖里经纶，幕中佳话，高断云根谁写。\n青冥综靶。\n看人在金坡，炬莲盈把。\n句忆湘南，渌池明月夜。", 
    "rhythmic": "齐天乐"
  }, 
  {
    "author": "易少夫人", 
    "content": "何处甘泉来席上，嫩黄初汤银瓶。\n月团尝罢有馀清。\n惠山名品在，歌舞暂留停。\n欲赏壑源新气味，不应兼进苓。\n此中端有淡交情。\n相如方病酒，一饮骨毛轻。", 
    "rhythmic": "临江仙"
  }, 
  {
    "author": "易少夫人", 
    "content": "记得高堂同饮散，一标汤罢分携。\n绛纱笼影簇行旗。\n更残银漏急，天淡玉绳低。\n只恐曲终人不见，歌声且为迟迟。\n如今车马各东西。\n画堂携手处，疑梦又疑非。", 
    "rhythmic": "临江仙"
  }, 
  {
    "author": "胡平仲", 
    "content": "天然标格。\n不问青枝和绿叶。\n彷佛吴姬。\n酒晕无端上玉肌。\n怕愁贪睡。\n谁会伤春无限意。\n乞与徐熙。\n画出横斜竹外枝。", 
    "rhythmic": "减字木兰花"
  }, 
  {
    "author": "胡平仲", 
    "content": "兰凋蕙歇。\n野店酒初尝竹叶。\n绝艳幽姿。\n洗出铅华见雪肌。\n云阶月地。\n凭仗幽人须着意。\n一夜花飞。\n一点微酸已著枝。", 
    "rhythmic": "减字木兰花"
  }, 
  {
    "author": "曹遇", 
    "content": "西湖辟暑棹扁舟。\n忘机狎白鸥。\n荷香十里供瀛洲。\n山光翠欲流。\n歌浩浩，思悠悠。\n诗成兴未休。", 
    "rhythmic": "宴桃源・如梦令"
  }, 
  {
    "author": "曹遇", 
    "content": "廉纤小雨养花天。\n池光映远山。\n蕙兰风暖正暄妍。\n归梁燕翼偏。\n芳草碧，绿波涟。\n良辰近禁烟。", 
    "rhythmic": "宴桃源・如梦令"
  }, 
  {
    "author": "曹遇", 
    "content": "鉴湖千顷，四序风光好。\n拔棹皱涟漪，极目处、青山缭绕。\n微茫烟霭，鸥鹭点菰蒲，云帆过，钓舟横，俱被劳生扰。\n知章请赐，独占心何小。\n风月本无私，同众乐、宁论多少。\n浮家泛宅，它日郊陶朱，烹鲈鳜，酌松醪，吟笔千篇扫。", 
    "rhythmic": "蓦山溪"
  }, 
  {
    "author": "曹遇", 
    "content": "造物巧能赋，新腊报花期。\n江梅清瘦，只是洁白逞芳姿。\n我欲超君绝类，故学仙家繁杏，艳映横枝。\n朱粉腻香脸，酒晕著冰肌。\n玉堂里，山驿畔，最希奇。\n谁将绛蜡笼玉，香雪染胭脂。\n好向歌台舞榭，斗取红妆娇面，偎依韵偏宜。\n羌管莫吹动，风月正相知。", 
    "rhythmic": "水调歌头"
  }, 
  {
    "author": "曹遇", 
    "content": "秋霁嫦娥二八，寒光逼散浮云。\n小山丛桂吐清芬，犹带蟾宫风韵。\n因念两登仙籍，恩沾雨露方新。\n汝今妙岁已能文。\n早折高枝荣奋。", 
    "rhythmic": "西江月"
  }
]
[
  {
    "author": "臧馀庆", 
    "content": "消息近春来，东风还又。\n先借椒盘劝金斗。\n坐间和气，压尽一番梅柳。\n掖庭频寓直，君恩厚。\n天两宫，南山齐寿。\n况有仙丹在公手。\n论功医国，合在药王之右。\n不妨千岁饮，长生酒。", 
    "rhythmic": "感皇恩"
  }, 
  {
    "author": "臧馀庆", 
    "content": "南岳有真仙，人间祥瑞。\n酒量诗豪世无比。\n晚年林下，做个清闲活计。\n诮如千岁鹤，巢云际。\n此日大家，广排筵会。\n酒劝千锺莫辞醉。\n昔时彭祖，寿年八百馀岁。\n十分才一分，那里暨。", 
    "rhythmic": "感皇恩"
  }, 
  {
    "author": "臧馀庆", 
    "content": "交广出沉香，路遥难致。\n何况卑人更不易。\n寿星香帕，我又几曾识置。\n有般祝寿底，忒戏。\n剪下一张，池州表纸。\n拈得轻圆更滑腻。\n五双纸拈，管打十个喷嚏。\n□□□□儿，一百岁。", 
    "rhythmic": "感皇恩"
  }, 
  {
    "author": "胡于", 
    "content": "去日清霜菊满丛。\n归来高柳絮缠空。\n长驱万里山收瘴，径度层波海不风。\n阴德遍，岭西东。\n天教慈母寿无穷。\n遥知今夕称觞处，衣彩还将衣绣同。", 
    "rhythmic": "鹧鸪天"
  }, 
  {
    "author": "胡于", 
    "content": "阿母蟠桃下记春。\n长沙星里寿星明。\n金花罗纸新裁诏，具叶傍行别绶经。\n同龙子，祝龟龄。\n天教二老鬓长青。\n明年今日称觞处，更有孙枝满谢庭。", 
    "rhythmic": "鹧鸪天"
  }, 
  {
    "author": "胡于", 
    "content": "楚楚吾家千里驹。\n老人心事正开渠。\n风流不减庭前玉，爱惜真如掌上珠。\n纡绿绶，荐方壶。\n老人沉醉弟兄扶。\n问将何物为儿寿，付与家传万卷书。", 
    "rhythmic": "鹧鸪天"
  }, 
  {
    "author": "胡于", 
    "content": "袅袅薰风响环。\n广寒仙子跨清鸾。\n谁教瑞世仪周间，自赋多才继小山。\n铃阁静，画堂闲。\n衮衣象服镇团栾。\n年年此日称觞处，留待菖蒲驻玉颜。", 
    "rhythmic": "鹧鸪天"
  }, 
  {
    "author": "申国章", 
    "content": "十载分符衣绣衣。\n裳阴处处浙东西。\n政成已可书银笔，词鹿仍堪付雪儿。\n春未半，日方迟。\n御沟金袅柳如丝。\n凤池留得梅花住，欲与先生荐寿卮。", 
    "rhythmic": "鹧鸪天"
  }, 
  {
    "author": "陈日章", 
    "content": "内乐清虚息万缘。\n逍遥真是地行仙。\n徙他玉带金鱼贵，听我纶巾羽扇便。\n倾九酝，祝长年。\n休辞潋滟十分舡。\n来年此日称觞处，定有重孙戏膝前。", 
    "rhythmic": "鹧鸪天"
  }, 
  {
    "author": "李景良", 
    "content": "清晓祥云绕碧天。\n老人星忽下南躔。\n庭兰共酌长生酒，持上华堂彩侍前。\n开绮席，舞朱颜。\n轻红莲叶荐金盘。\n沉香小院浑先暑，更有杯传数百年。", 
    "rhythmic": "鹧鸪天"
  }, 
  {
    "author": "张思济", 
    "content": "衣润红绡梅欲黄。\n几年欢意属华堂。\n红颜阿母逢占虺，班鬓儿童尽举觞。\n麟作脯，玉为浆。\n从今三万六千场。\n桑麻休说桑田变，自是经门日月长。", 
    "rhythmic": "鹧鸪天"
  }, 
  {
    "author": "李夫人", 
    "content": "幕天席地。\n瑞脑香浓笙歌沸。\n白衣轻。\n发霜髯照座明。\n轻簪小珥。\n却是人间真富贵。\n好着丹青。\n画与人间作寿星。", 
    "rhythmic": "减字木兰花"
  }, 
  {
    "author": "李夫人", 
    "content": "急鼓疏钟声报晓，楼上今朝，卷起重帘早。\n环珊珊香袅袅。\n尘埃不到如蓬岛。\n何用珠玑相映照。\n韵胜形清，自有天然好。\n莫向尊前辞醉倒。\n松枝鹤骨偏宜老。", 
    "rhythmic": "蝶恋花"
  }, 
  {
    "author": "李夫人", 
    "content": "新晴庭院暑风轻。\n瑞气朝来特地清。\n霞帔羽衣筠竹杖，萱堂真有寿星明。", 
    "rhythmic": "瑞鹧鸪"
  }, 
  {
    "author": "张藻", 
    "content": "露零金井，尘清玉宇，双呈瑞新秋。\n佳气郁葱，祥烟缭绕，玉门初诞风流。\n宾客竞回眸。\n庆虎头食肉，燕颔封侯。\n骨相非凡，便宜谈笑上瀛洲。\n青衫莫欢淹留。\n有儿孙兰玉，不负箕裘。\n莲幕向来，花城今日，不妨小试良筹。\n名姓在金瓯。\n看佩珂鸣玉，促侍宸旒。\n直待功成名遂，归作赤松游。", 
    "rhythmic": "望海潮"
  }, 
  {
    "author": "胡文卿", 
    "content": "枢庭喜庆生辰到。\n仙伯离蓬岛。\n鲁台云物正呈祥。\n线绣工夫从此、日添长。\n满斟绿醑深深劝。\n岁岁长相见。\n蟠桃结子几番红。\n笑赏清歌声调、叶黄锺。", 
    "rhythmic": "虞美人"
  }, 
  {
    "author": "胡文卿", 
    "content": "香烟绕遍兰堂宴。\n香鸭珠帘卷。\n香风转後送韶音。\n香酝佳筵今日、庆佳辰。\n香山烧尽禽飞放。\n香袖佳人唱。\n香醪满满十分斟。\n香信传时延寿、保千春。", 
    "rhythmic": "虞美人"
  }, 
  {
    "author": "胡文卿", 
    "content": "寿香烟篆金炉细。\n寿酒邀宾至。\n寿筵两畔列红妆。\n寿曲仙音一品、舞霓裳。\n寿星高挂生祥瑞。\n寿祝长生意。\n寿杯满劝庆遐龄。\n寿比南山松柏、永长春。", 
    "rhythmic": "虞美人"
  }, 
  {
    "author": "胡文卿", 
    "content": "香云佳气交盘结。\n又庆生申节，满堂簪绂奉霞觞。\n瑞应台躔南极、见光芒。\n心田积累阴功足。\n来受人天福。\n从今几度见河清。\n笑傲壶中日月、镇长春。", 
    "rhythmic": "虞美人"
  }, 
  {
    "author": "胡文卿", 
    "content": "昨霄南极星光现。\n今日开华宴。\n朱颜翠鬓占春多。\n且向博山香袅、卷金荷。\n龟游鹤舞千年寿。\n更酌千锺酒。\n满庭佳客捧殷勤。\n此日蒲菊新绿、瓮头春。", 
    "rhythmic": "虞美人"
  }, 
  {
    "author": "胡文卿", 
    "content": "良辰佳景列华筵。\n笙歌奏管弦。\n位居荣显子孙贤。\n功名事双全。\n庆祝寿，拜尊前。\n重重福禄坚。\n愿如彭祖寿齐年。\n金杯劝寿仙。", 
    "rhythmic": "阮郎归"
  }, 
  {
    "author": "胡文卿", 
    "content": "谢娘诗礼有家风。\n吹窗清昼同。\n笑言偕老与梁鸿。\n闺门喜气融。\n来月殿，下珠宫。\n人间春意浓。\n一尊仙酝祝芳丛。\n蟠桃千岁红。", 
    "rhythmic": "阮郎归"
  }, 
  {
    "author": "胡文卿", 
    "content": "薰风吹尽不多云。\n晓天如水清。\n哦松庭院忽闻笙。\n帘疏香篆明。\n兰玉盛，凤和鸣。\n家声留汉庭。\n狨鞍长傍九重城。\n年年双鬓青。", 
    "rhythmic": "阮郎归"
  }, 
  {
    "author": "杨道居", 
    "content": "气禀五行天与秀。\n瑞见枢延，况是黄锺奏。\n日影量来添午昼。\n柳梅消息年时侯。\n红粉吹香帘幕透。\n深院笙歌，劝饮金锺酒。\n乐事赏心千岁有。\n黑头人做三公有。", 
    "rhythmic": "蝶恋花"
  }, 
  {
    "author": "史佐尧", 
    "content": "柳垂金，梅褪玉。\n昴宿呈祥，符应生公族。\n盖世功名夸九牧。\n黼衮褒扬，庆阀辉南北。\n赐宫醪，分笃。\n天与长生，谩把仙椿祝。\n好继平阳腾茂躅。\n富贵千秋，饮听瑶池曲。", 
    "rhythmic": "苏幕遮"
  }, 
  {
    "author": "徐去非", 
    "content": "凤历书元，龟图画泰，瑞两两初开。\n舞风仙子，飞雪拥春来。\n平荡人间险秽，端为你没点尘埃。\n清明世，冰辉太洁，鸥鹭莫惊猜。\n儿孙，同劝寿，桃添西阆，兰绕南陔。\n看琼玉妆成，万瓦楼台。\n飘洒风流酥满盏，浑疑醉，月影蓬莱。\n从今去，诗高未老，点化尽多才。", 
    "rhythmic": "满庭芳"
  }, 
  {
    "author": "徐去非", 
    "content": "一种两容仪，红共白、交映南枝。\n紫霞仙指冰翁语，花如醉玉，香同臭雪，别样风姿。\n相守岁寒期。", 
    "rhythmic": "锦被堆"
  }, 
  {
    "author": "徐去非", 
    "content": "祥景飞光衮绣。\n流庆台，自是神仙胄。\n谁遣阳和放春透。\n化工重入丹青手。\n云筝锦瑟争为寿。", 
    "rhythmic": "卷珠帘・蝶恋花"
  }, 
  {
    "author": "舒大成", 
    "content": "祝寿筵开，华堂深映花如绣。\n瑞烟喷兽。\n帘幕香风透。\n一点台星，化作人间秀。\n韶音奏。\n两行红袖。\n争劝长生酒。", 
    "rhythmic": "点绛唇"
  }, 
  {
    "author": "贾少卿", 
    "content": "月寺星轺尘梦断，如今平地仙人。\n烟霞卷起旧精神。\n焚香金鸾，书奏玉麒麟。\n闻道枫宸求侍从，看庆命重新。\n且将风月剩身。\n樽中长有酒，花下不辜春。", 
    "rhythmic": "临江仙"
  }, 
  {
    "author": "陆汉广", 
    "content": "绿莺庭院燕莺啼。\n绣帘垂。\n瑞烟霏。\n一片笙箫，声过彩云低。\n疑是蕊宫仙子降，翻玉袖，舞瑶姬。\n冰姿玉质自清奇。\n看孙枝。\n列班衣。", 
    "rhythmic": "江城子"
  }, 
  {
    "author": "王阜民", 
    "content": "家法从来师静治，赵张高掩前踪。\n清才八斗继宗风。\n年年正月尾，桃李满城中。\n已把长江成九酝，请将太白浮公。\n更移春槛向房栊。\n有花虽解语，莫负锦薰笼。", 
    "rhythmic": "临江仙"
  }, 
  {
    "author": "霍安人", 
    "content": "十月小春天，梅飘香细。\n九叶尧已呈瑞。\n寿阳仙子，暂降羽衣环。\n林间风味，别人难比。\n齐眉共庆，劝声鼎沸。\n有子知书继家世。\n兼金五福，行被君恩宠贲。\n愿祈龟鹤算，千千岁。", 
    "rhythmic": "感皇恩"
  }, 
  {
    "author": "霍安人", 
    "content": "正朱明时侯，院宇清和，庆逢佳节。\n梦应熊罴，尧翻三叶，罗绮如云，寿杯争劝，竞起歌新阕。\n瑞气氤氲，祥云缭绕，玉炉频。\n溪室封功，几多勋业，首冠今朝，一时英杰。\n得配侯门，岂不惭疏拙。\n彩凤和鸣，早膺荣擢。", 
    "rhythmic": "醉蓬莱"
  }, 
  {
    "author": "霍安人", 
    "content": "桐叶霜乾，芦花风软，晓来一色新秋。\n碧光无际，良夜月明楼。\n瑞应长庚入梦，锺奇秀、特产贤侯。\n堪夸处，雄姿英发，连箭射双雕。\n回头。\n思往事，皂囊三进，豪气冲牛。\n记前回凤诏，空下南洲。\n冷笑浮云坠甑，鲈鱼美、归老扁舟。\n祝君寿，青山不尽，绿水自悠悠。", 
    "rhythmic": "满庭芳"
  }, 
  {
    "author": "希叟", 
    "content": "燕堂秋未老。\n正木犀香散，芙蓉红小。\n门阑瑞烟绕。\n望银河月暗，寿星偏照。\n碧霞道要。\n有真人、亲传最妙。\n况桃源旧约，重寻鬓发，胜如年少。\n缥缈。\n六铢衣降，九转丹成，五云齐到。\n十洲三岛。\n神仙路，终须到。\n对芝兰玉树，宝杯交劝，何惜玉山醉倒。\n看乘鸾跨鹤，归来洞天未晓。", 
    "rhythmic": "瑞鹤仙"
  }, 
  {
    "author": "沈元实", 
    "content": "金关五云里，玉座太微间。\n凌虚新就燕间，宣唤侍臣班。\n丹坐移前席，禁漏声传高阁，喜气满龙颜。\n天语眷畴昔，政路稳跻攀。\n酒如渑，香袅穗，寿南山。\n橙黄桔绿，樽前辉映菊花团。\n清晓凉风凝露，晴昼秋光满院，岁岁奉君。\n待看云台画，荣观侈人寰。", 
    "rhythmic": "水调歌头"
  }, 
  {
    "author": "游子蒙", 
    "content": "春玉苍山，屏星暖、佳辰难得。\n看柳眼梅金，全似海沂春色。\n和气欢声俄尔许，祥烟瑞霭今何夕。\n是风流、儒雅黑头公，悬弧日。\n福不尽，贵无敌。\n愿岁岁，见华席。\n捧霞觞称寿，寿如南极。\n见说蟠桃花正发，柔风暖日瑶池碧。\n待他年、结子欲成时，留君摘。", 
    "rhythmic": "满江红"
  }, 
  {
    "author": "游子蒙", 
    "content": "雪坞霜林，一夜报、春归消息。\n看是处、春回柳眼，粉匀梅额。\n和气已欣回北陆，寿星更喜明南极。\n问四井、节物奉谁欢，辽东客。\n熊梦旦，非常日。\n珠履闹，金钗密。\n指双溪千顷，共斟琼液。\n不用殷勤千岁祝，姓名已上神仙籍。\n但时从、王母借蟠桃，躬亲摘。", 
    "rhythmic": "满江红"
  }, 
  {
    "author": "贾逋", 
    "content": "薰梅染柳。\n借得东君手。\n柳色梅香到樽前，摅写才华八斗。\n当年占梦佳辰。\n今年乐事尤新。\n日侍玉皇香案，钧天日月常春。", 
    "rhythmic": "清平乐"
  }, 
  {
    "author": "吴文若", 
    "content": "玉宇生凉秋恰半。\n月到今霄，分外清光满。\n兔魄呈祥冰烂。\n广寒仙子生华旦。\n聪慧风流天与擅，淑质冰婆，本是飞琼伴。\n□领彩衣椿祝劝。\n蟠桃待熟瑶池宴。", 
    "rhythmic": "蝶恋花"
  }, 
  {
    "author": "去非", 
    "content": "龙角辉春，蛾春惊晓，梦阑金翠屏开。\n异芬薰室，风送蕊仙来。\n玉女擎香沐浴，人间世、洗彻凡埃。\n梅开後，留花酝染，清味俗难猜。\n东君，尤雅爱，传香芳畹，香发庭陔。\n宁馨满尊前，喜奏瑶台。\n便好纽为佩王，瀛洲路、同赏蓬莱。\n蟠桃宴，从今曼倩，三骋奇材。", 
    "rhythmic": "满庭芳"
  }, 
  {
    "author": "潘熊飞", 
    "content": "十日後重阳。\n甘菊阶前满意黄。\n生日无钱留贺客，何妨。\n尚有儿曹理寿觞。\n双鬓已沧浪。\n休问金门与玉堂。\n二仲相期三径在，徜徉。\n何用功成似子房。", 
    "rhythmic": "南乡子"
  }, 
  {
    "author": "黄庭佐", 
    "content": "露着桂枝晓，霜护菊篱秋。\n无尘玉宇南极，一点瑞光浮。\n崧岳精英瑞世，河洛图书寓直，琳馆奉宸游。\n独袖功名手，谁与复神州。\n带垂金，头尚黑，紫绮裘。\n年年今日，灵寿扶出富民侯。\n应为娉婷一笑，烂醉葡萄新熟，明月满西楼。\n西北雨峰峙，端与寿山侔。", 
    "rhythmic": "水调歌头"
  }, 
  {
    "author": "赵□", 
    "content": "", 
    "rhythmic": "失调名"
  }, 
  {
    "author": "吴氏3", 
    "content": "", 
    "rhythmic": "失调名"
  }, 
  {
    "author": "吴氏3", 
    "content": "楼台里，春风淡荡。", 
    "rhythmic": "南乡子"
  }, 
  {
    "author": "吴氏3", 
    "content": "乍卷珠帘新燕入。", 
    "rhythmic": "南乡子"
  }, 
  {
    "author": "吴氏3", 
    "content": "几声天外归鸿。", 
    "rhythmic": "多丽"
  }, 
  {
    "author": "吴氏3", 
    "content": "一声初报晓。", 
    "rhythmic": "渔家傲"
  }
]
[
  {
    "author": "向子", 
    "content": "一阳才动，万物生春意。\n试与问宫梅，到东阁、花枝第几。\n疏疏淡淡，冷艳雪中明，无俗调，有真香，正与人相倚。\n非烟非雾，瑞色门阑喜。\n再拜引杯长，看两颊、红潮欲起。\n天教难老，风鬓绿如云，对玉笥，与芗林，岁岁花前醉。", 
    "rhythmic": "蓦山溪"
  }, 
  {
    "author": "向子", 
    "content": "华灯明月光中，绮罗弦管春风路。\n龙如骏马，车如流水，软红成雾。\n太一池边，葆真宫里，玉楼珠树。\n见飞琼伴侣，霓裳缥缈，星回眼、莲承步。\n笑入彩云深处。\n更冥冥、一帘花雨。\n金钿半落，宝钗斜坠，乘鸾归去。\n醉失桃源，梦回蓬岛，满身风露。\n到而今江上，愁山万叠，鬓丝千缕。", 
    "rhythmic": "水龙吟"
  }, 
  {
    "author": "向子", 
    "content": "梦回寒入衾绸，晓惊忽堕瑶林里。\n穿帷透隙，落花飞絮，难穷巧思。\n着帽披裘，挈壶呼友，倚空临水。\n望琼田不尽，银涛无际，浮皓色、来天地。\n遥想吴郎病起。\n政冷窗、微吟拥鼻。\n持笺赠我，新词绝唱，珠零玉碎。\n馀兴追游，清芬坐对，高谈倾耳。\n晚归来，风扫停云，万里月华如洗。", 
    "rhythmic": "水龙吟"
  }, 
  {
    "author": "向子", 
    "content": "恨中秋、多雨及晴景，追赏且探先。\n纵玉钩初上，冰轮未正，无奈婵娟。\n饮客不来自酌，对影亦清妍。\n任笑芗林老，雪鬓霜髯。\n好在章江西畔，有凌云玉笥，空翠相连。\n懒崎岖林麓，则窈窕溪边。", 
    "rhythmic": "八声甘州"
  }, 
  {
    "author": "向子", 
    "content": "千古一灵根，本妙元明静。\n道个如如已是差，莫认风番影。\n枯木夜堂深，默坐时观省。\n月落乌鸡出户飞，万里关河冷。", 
    "rhythmic": "卜算子"
  }, 
  {
    "author": "向子", 
    "content": "春尽日，雨馀时。\n红蔌蔌，绿漪漪。\n花满地，水平池。\n烟光里，云影上，画船移。\n纹鸳并，白鸥飞。\n歌韵响，酒行迟。", 
    "rhythmic": "三字令"
  }, 
  {
    "author": "向子", 
    "content": "年重月，月重光。\n万瓦千林白似霜。\n扁舟入醉乡。\n山苍苍。\n水茫茫。\n严濑当时不是狂。\n高风引兴长。", 
    "rhythmic": "长相思"
  }, 
  {
    "author": "向子", 
    "content": "柳眼风前动，梅心雪後寒。\n年光浑似雾中看。\n抱答风光无处、可为欢。\n一曲聊收泪，三杯强自宽。\n新愁不奈上眉端。\n怕见长安归路、懒凭栏。", 
    "rhythmic": "南歌子"
  }, 
  {
    "author": "向子", 
    "content": "无穷白水。\n无限芰荷红翠里。\n几点青山。\n半在云烟暗霭间。\n移舟横截。\n卧看碧天流素月。\n此意虚徐。\n好把芗林入画图。", 
    "rhythmic": "减字木兰花"
  }, 
  {
    "author": "向子", 
    "content": "江左称岩桂，吴中说木犀。\n水沈为骨郁金衣。\n却恨疏梅恼我、得香迟。\n叶借山光润，花蒙水色奇。\n年年勾引赋新诗。\n应笑芗林冷淡、独心知。", 
    "rhythmic": "南歌子"
  }, 
  {
    "author": "向子", 
    "content": "病著连三月，谁能慰老夫。\n萧萧短发不胜梳。\n风里支离欲倒、要人扶。\n秋月明如水，岩花忽起予。\n旋白酒入盘盂。\n报答风光不醉、更何如。", 
    "rhythmic": "南歌子"
  }, 
  {
    "author": "向子", 
    "content": "我入三摩地，人疑小有天。\n君王送老白云边。\n不用丹青图画、上凌烟。\n喜揽澄清辔，能同载酒船。\n相逢忽谩别经年。\n好是两身强健、在尊前。", 
    "rhythmic": "南歌子"
  }, 
  {
    "author": "向子", 
    "content": "秋色里，月明中。", 
    "rhythmic": "桂殿秋"
  }, 
  {
    "author": "向子", 
    "content": "满城腊雪净无埃。\n触处是花开。\n天上琼林珠树，谁知夜半移来。", 
    "rhythmic": "朝中措"
  }, 
  {
    "author": "向子", 
    "content": "天仙醉把真珠掷。\n荷翻写入玻璃碧。\n雨过酒尊凉。\n红蕖苒苒香。\n飞来双白鹭。\n屡作舞。\n山鸟起清歌。\n晚来情更多。", 
    "rhythmic": "菩萨蛮"
  }, 
  {
    "author": "向子", 
    "content": "多病卧江干，过尽春花秋叶。\n又见横斜疏影，弄阶前明月。\n呼儿取酒据胡床，尚喜知时节。\n宜与老夫情厚，有鬓边残雪。", 
    "rhythmic": "好事近"
  }, 
  {
    "author": "向子", 
    "content": "风劲入平林，扫尽一林黄叶。\n惟有长松千丈，挂娟娟霜月。\n使君和气动江城，疑是芳菲节。\n忽到小园游戏，见南枝如雪。", 
    "rhythmic": "好事近"
  }, 
  {
    "author": "向子", 
    "content": "两峰对起。\n象阙端门云雾里。\n千嶂排空。\n虎节龙旗指顾中。\n箫韶妙曲。\n我试与听音韵足。\n借问谁传。\n松上清风石上泉。", 
    "rhythmic": "减字木兰花"
  }, 
  {
    "author": "向子", 
    "content": "翠鬟双小。\n绿绮朱弦心未了。\n画戟森间。\n玉子纹楸手共谈。\n不妨扶老。\n未说他年无限笑。\n且要忘忧。\n莫问今朝胜几筹。", 
    "rhythmic": "减字木兰花"
  }, 
  {
    "author": "向子", 
    "content": "腊前雪里。\n几处梅梢初破蕊。\n年後江边。\n是处花开晚更妍。\n绝知春意。\n不耐愁何心与醉。\n更有难忘。\n宋玉墙头婉婉香。", 
    "rhythmic": "减字木兰花"
  }, 
  {
    "author": "向子", 
    "content": "谁知莹澈。\n惟有碧天云外月。\n一见风流。\n洗尽胸中万斛愁。\n剩烧蜜炬。\n只恐夜深花睡去。\n想得横陈。\n全是巫山一段云。", 
    "rhythmic": "减字木兰花"
  }, 
  {
    "author": "向子", 
    "content": "千山万水。\n望极不知何处是。\n小院回廊。\n梦去相寻未觉长。\n绝怜清瘦。\n雪里梅梢春未透。\n常记分携。\n雨後梨花晓尚啼。", 
    "rhythmic": "减字木兰花"
  }, 
  {
    "author": "向子", 
    "content": "去年端午。\n共结彩丝长命缕。\n今日重阳。\n同泛黄花九酝觞。\n经时离缺。\n不为莱菔髭似雪。\n一笑逢迎。\n休觅空青眼自明。", 
    "rhythmic": "减字木兰花"
  }, 
  {
    "author": "向子", 
    "content": "天宇长闲，飞仙狂醉，云碎玉沈空。\n谢家庭院，争道絮因风。\n不怕寒生宝粟，深调护、犀幕重重。\n瑶林里，疏梅献笑，小萼露轻红。\n瑞龙。\n香绕处，云间弦管，尘外帘栊。\n须烂醉流霞，莫诉千锺。\n闻道蟠桃正好，蓬瀛路、消息潜通。\n飞琼伴，偷将春色，分付入芳容。", 
    "rhythmic": "满庭芳"
  }, 
  {
    "author": "向子", 
    "content": "天公深藏巧，雪里放春回。\n不到闲花凡草，都付与疏梅。\n独立水边林下，萧萧冰容孤艳，清瘦玉腰支。\n触拨暗香动，风味欲愁谁。\n娥携，青女过，夜阑时。\n瑶冠琼佩，粲然一笑亦何奇。\n剩欲举觞对饮，不怕月明霜重，寒色著人衣。\n只恐邻笛起，化作玉尘飞。", 
    "rhythmic": "水调歌头"
  }, 
  {
    "author": "向子", 
    "content": "花如颊。\n梅如叶。\n小时笑弄阶前月。\n最盈盈。\n最惺惺。\n闲愁未识、无计定深情。\n十年空省春风面。\n花落花开不相见。\n要相逢。\n得相逢。\n须信灵犀，中自有心通。\n同杯勺。\n同斟酌。\n千愁一醉都推却。\n花阴边。\n柳阴边。\n几回拟待、偷怜不成怜。\n伤春玉瘦慵梳掠。\n抛掷琵琶闲处著。\n莫猜疑。", 
    "rhythmic": "梅花引"
  }, 
  {
    "author": "向子", 
    "content": "白似雪花，柔於柳絮。\n胡蝶儿、镇长一处。\n春风骀荡，蓦然吹去。\n得游丝、半空惹住。\n波上精神，掌中态度。\n分明是、彩云团做。", 
    "rhythmic": "人娇"
  }, 
  {
    "author": "向子", 
    "content": "记得江城春意动。\n两行疏梅龙脑冻。\n佳人不用辟寒犀，踏雪穿花云鬓重。\n真珠旋滴留人共。", 
    "rhythmic": "玉楼春"
  }, 
  {
    "author": "向子", 
    "content": "云窗雾阁春风透。\n蝶绕蜂围花气漏。\n恼人风味恰如梅，倚醉腰肢全是柳。\n细传一曲情偏厚。", 
    "rhythmic": "玉楼春"
  }, 
  {
    "author": "向子", 
    "content": "小院深明别有天。\n花能笑语柳能眠。\n雪肌得酒於中暖，莲步凌波分外妍。\n钗燕重，髻荷偏。\n两山斜叠翠连娟。\n朝云无限矜春态，暮雨情知更可怜。", 
    "rhythmic": "鹧鸪天"
  }, 
  {
    "author": "向子", 
    "content": "斗帐欢盟不计年。\n谁知蓦地远如天。\n何曾一霎离心上，怎得而今在眼前。\n鱼不断，雁相连。\n可无小字寄芳笺。\n薄情已是抛人去，更与新愁到酒边。", 
    "rhythmic": "鹧鸪天"
  }, 
  {
    "author": "张元干", 
    "content": "卧扁舟，闻寒雨，数佳期。\n又还是、轻误仙姿。\n小楼梦冷，觉来应恨我归迟。\n鬓云松处，枕檀斜、露泣花枝。\n名利空萦系，添憔悴，谩孤。\n得见了、说与教知。", 
    "rhythmic": "上西平・金人捧露盘"
  }, 
  {
    "author": "张元干", 
    "content": "花恨雨，柳嫌风。\n客愁浓。\n坐久霜刀飞碎雪，一尊同。\n劳烦玉指春葱。", 
    "rhythmic": "春光好"
  }, 
  {
    "author": "张元干", 
    "content": "寒食近，踏青时。\n画堂西。\n可是春来偏倦绣，乍生儿。\n香绵轻拂胭脂。", 
    "rhythmic": "春光好"
  }, 
  {
    "author": "张元干", 
    "content": "乱山深处。\n雪拥溪桥路。\n晓日乍明催客去。\n惊起玉鸦翻树。\n翠衾香暖檀灰。\n一枝想见疏梅。\n凭仗东风说与，画眉人共春回。", 
    "rhythmic": "清平乐"
  }, 
  {
    "author": "张元干", 
    "content": "明珠翠羽。\n小绾同心缕。\n好去吴松江上路。\n寄与双鱼尺素。\n兰桡飞取归来。\n愁眉待得伊开。\n相见嫣然一笑，眼波先入郎怀。", 
    "rhythmic": "清平乐"
  }, 
  {
    "author": "张元干", 
    "content": "天涯客里秋容晚。\n妖红聊戏思乡眼。\n一朵醉深妆。\n羞渠照鬓霜。\n开时谁断送。\n不待司共花。\n有脚号阳春。\n芳菲属主人。", 
    "rhythmic": "菩萨蛮"
  }, 
  {
    "author": "张元干", 
    "content": "拍堤绿涨桃花水。\n画船稳泛东风里。\n丝雨湿苔钱。\n浅寒生禁烟。\n江山留不住。\n却载笙歌去。\n醉倚玉搔头。\n几曾知旅愁。", 
    "rhythmic": "菩萨蛮"
  }, 
  {
    "author": "张元干", 
    "content": "春来春去催人老。\n老夫争肯输年少。\n醉後少年狂。\n白髭殊未妨。\n插花还起舞。\n管领风光处。\n把酒共留春。\n莫教花笑人。", 
    "rhythmic": "菩萨蛮"
  }, 
  {
    "author": "张元干", 
    "content": "雨馀翠袖琼肤润。\n一枝想像伤春困。\n老眼见花时。\n惜花心未衰。\n酿成谁与醉。\n应把流苏缀。\n泪沁枕囊香。\n恼侬归梦长。", 
    "rhythmic": "菩萨蛮"
  }, 
  {
    "author": "张元干", 
    "content": "黄莺啼破纱窗晓。\n兰缸一点窥人小。\n春浅锦屏寒。\n麝煤金博山。\n梦回无处觅。\n细雨梨花湿。\n正是踏青时。\n眼前偏少伊。", 
    "rhythmic": "菩萨蛮"
  }, 
  {
    "author": "张元干", 
    "content": "甘林玉蕊生香雾。\n游蜂争采清晨露。\n芳意著人浓。\n微烘曲室中。\n春来瀛海外。\n沈水迎风碎。\n好事富馀熏。\n频分几缕云。", 
    "rhythmic": "菩萨蛮"
  }, 
  {
    "author": "张元干", 
    "content": "楼外夕阳明远水。\n楼中人倚东风里。\n何事有情怨别离。\n低鬟背立君应知。\n东望云山君去路。\n断肠迢迢尽愁处。", 
    "rhythmic": "楼上曲"
  }, 
  {
    "author": "张元干", 
    "content": "清夜灯前花报喜。\n心随社燕凉风起。\n云路修成宝月时。\n东楼怅望君先归。\n沆瀣秋香生玉井。\n画檐深转梧桐影。", 
    "rhythmic": "楼上曲"
  }, 
  {
    "author": "张元干", 
    "content": "冰溪疏影竹边春。\n翠袖天寒炯暮云。\n雪里精神澹伫人。", 
    "rhythmic": "豆叶黄・忆王孙"
  }, 
  {
    "author": "张元干", 
    "content": "疏枝冷蕊忽惊春。\n一点芳心入鬓云。\n风韵情知似玉人。", 
    "rhythmic": "豆叶黄・忆王孙"
  }, 
  {
    "author": "张元干", 
    "content": "梁苑春归，章街雪霁，柳梢华萼初萌。\n非烟非雾，新岁乐升平。\n京兆雍容报政，金狨过、九陌尘轻。\n朝回处，青霄路稳，黄色起天庭。\n东风，吹绿鬓，薄罗剪彩，小绾流莺。\n比渭滨甲子，尚父难兄。\n满泛椒觞献寿，斑衣侍、云母分屏。\n明年会，双衣对引，谈笑秉钧衡。", 
    "rhythmic": "满庭芳"
  }, 
  {
    "author": "张元干", 
    "content": "韩国殊勋，洛都西内，名园甲第相连。\n当年绿鬓，独占地行仙。\n文彩风流瑞世，延朱履、丝竹喧阗。\n人皆仰，一门相业，心许子孙贤。\n中兴，方庆会，再逢甲子，重数天元。\n问千龄谁比，五福俱全。\n此去沙堤步稳，调金鼎、七叶貂蝉。\n香檀缓，杯传鹦鹉，新月正娟娟。", 
    "rhythmic": "满庭芳"
  }, 
  {
    "author": "张元干", 
    "content": "玉叶联芳，天潢分润，寿筵长对熏风。\n间平襟度，濮邸行尊崇。\n忠孝家传大雅，无喜愠、一种宽容。\n芝兰盛，彩衣嬉戏，亲睦冠西宗。\n丝纶，膺重寄，遥防迁美，本镇恩隆。\n应萱堂齐福，诞月仍同。\n花蕊香浓气暖，凝瑞露、满酌金锺。\n龙光近，星飞驿马，宣入嗣王封。", 
    "rhythmic": "满庭芳"
  }, 
  {
    "author": "张元干", 
    "content": "三十年来，云游行化，草鞋踏破尘沙。\n遍参尊宿，曾记到京华。\n衲子如麻似粟，谁会笑、瞿老拈花。\n经离乱，青山尽处，海角又天涯。\n今宵，闲打睡，明朝粥饭，随分僧家。\n把木佛烧却，除是丹霞。\n撞著门徒施主，蓦然个、喜舍由他。\n庐陵米，还知价例，毫发更无差。", 
    "rhythmic": "满庭芳"
  }, 
  {
    "author": "张元干", 
    "content": "倚格天峻阁。\n舞庭槐阴转，盆榴红烁。\n香风泛帘幕。\n拥霞裾琼佩，真珠璎珞。\n华阳庆渥。\n诞兰房、流芳秀萼。\n有赤绳系足，从来相门，自然媒妁。\n游戏人间荣贵，道要元微，水源清浊。\n长生大药。\n彩鸾韵，凤箫鹤。\n对木公金母，子孙三世，妇姑为寿满酌。\n看千龄，举家飞升，玉京更乐。", 
    "rhythmic": "瑞鹤仙"
  }, 
  {
    "author": "张元干", 
    "content": "喜西园放钥。\n对燕寝香润，棠阴寒薄。\n东风夜来恶。\n禁烟时天气，莺啼花落。\n新晴共约。\n怕韶光、容易过却。\n把铜壶、缓浮金杯，禊游行乐。\n弦索。\n笙簧声里，还记兰房，正垂罗幕。\n初眠弱柳。\n梅如豆，玉如琢。\n向凤凰池上，鸳鸯影里，他年何啻紫橐。\n看流芳，继踵韦平，盛传巩洛。", 
    "rhythmic": "瑞鹤仙"
  }, 
  {
    "author": "张元干", 
    "content": "宝历祥开飞练上，青冥万里光。\n石城形胜，秦淮风景，威凤来翔。\n腊馀春色早，兆钓璜、贤佐兴王。\n对熙旦，正格天同德，全魏分疆。\n荧煌。\n五云深处，化钧独运斗魁旁。\n绣裳龙尾，千官师表，万事平章。\n景锺文瑞世，醉尚方、难老金浆。", 
    "rhythmic": "瑶台第一层"
  }, 
  {
    "author": "张元干", 
    "content": "江左风流锺间气，洲分二水长。\n凤凰台畔，投怀玉燕，照射神光。\n豆花初秀雨，散暑空、洗出秋凉。\n庆生旦，正圆蟾呈瑞、仙桂飘香。\n肝肠。\n文锦，驾云乘鹤下行。\n紫枢将命，紫微如绋，常近君王。\n旧山同梓里，荷月旦、久已平章。", 
    "rhythmic": "瑶台第一层"
  }, 
  {
    "author": "张元干", 
    "content": "苍山烟澹，寒溪风定，玉簪罗带绸缪。\n轻霭暮飞，青冥远净，珠星璧月光浮。\n城际踊层楼。\n正翠帘高卷，绿琐低钩。\n影落尊，气和歌管共清游。\n史君冠世风流。\n拥香鬟凭槛，雾鬓凝眸。\n银烛暖宵，花光照席，谯门莫报更筹。\n逸兴醉无休。\n赋探梅芳信，翻曲新讴。\n想见疏枝冷蕊，春意到沙洲。", 
    "rhythmic": "望海潮"
  }, 
  {
    "author": "张元干", 
    "content": "麒麟图画，貂蝉冠冕，青毡自属元勋。\n绿野旧游，平泉雅咏，霞舒烟卷朝昏。\n风月小阳春。\n照玳筵珠履，公子王孙。\n雪度嵩高，影横伊水庆生申。\n早梅长醉芳尊。\n况中兴盛际，宥密宗臣。\n琳馆奉祠，金瓯覆字，和羹妙手还新。\n光射紫微垣。\n看五云朝斗，千载逢辰。\n开取八荒寿域，一气转洪钧。", 
    "rhythmic": "望海潮"
  }, 
  {
    "author": "张元干", 
    "content": "年华催晚，听尊前偏唱，冲暖欺寒。\n乐府谁知，分付点化金丹。\n中原旧游何在，频入梦、老眼空潸。\n撩人冷蕊，浑似当时，无语低鬟。\n有多情多病文园。\n向雪後寻春，醉里凭阑。\n独步群芳，此花风度天然。", 
    "rhythmic": "十月桃"
  }, 
  {
    "author": "张元干", 
    "content": "蟠桃三熟，正清霜吹冷，爱日烘香。\n小试芳菲，时候无限风光。\n洛滨老人星见，□少室、云雾开祥。\n丹青万汇，熊兆台，凤举朝阳。\n向元枢会辅岩廊。\n记名著金瓯，位入中堂。\n梦熟钧天，屡惊颠倒衣裳。", 
    "rhythmic": "十月桃"
  }, 
  {
    "author": "张元干", 
    "content": "绿发照魁星，平康争看。\n锦绣肝肠五千卷。\n出逢熙运，早侍玉皇香案。\n禁涂扬历遍，纡宸眷。\n安养老成，十年萧散。\n天要中兴相公健。\n生朝开宴，长是通宵弦管。\n藕花香不断，南风远。", 
    "rhythmic": "感皇恩"
  }, 
  {
    "author": "张元干", 
    "content": "年少太平时，名园甲第。\n谈笑雍容万锺贵。\n姚黄重绽，长对小春天气。\n绮罗丛里惯，今朝醉。\n台衮向贤，元枢虚位。\n壮岁青云自曾致。\n流霞麟脯，难老洛滨风味。\n谢公须再为，苍生起。", 
    "rhythmic": "感皇恩"
  }, 
  {
    "author": "张元干", 
    "content": "荔子著花繁，清微庭院。\n贺厦双飞画梁燕。\n绮罗丛里，百和炉烟祝愿。\n愿从今日去，身长健。\n檀板竞催，榕阴初转。\n舞袖风前翠翘颤。\n明年开府，锡宴金锺宣劝。\n寿星朝北斗，君王眷。", 
    "rhythmic": "感皇恩"
  }, 
  {
    "author": "张元干", 
    "content": "豹尾引黄幡，宣麻金殿。\n雨露恩浓自天遣。\n绅交誉，最乐至诚为善。\n信知宗姓喜，君王眷。\n宝炬密香，玉卮波滟。\n醉拥笙歌夜深院。\n西清班近，雅称元戎同燕。\n要看茅土相，貂蝉面。", 
    "rhythmic": "感皇恩"
  }, 
  {
    "author": "张元干", 
    "content": "涌冰轮，飞沆瀣，霄汉万里云开。\n南极瑞占象纬，寿应三台。\n锦肠珠唾，锺间气、卓荦天才。\n正暑，有祥光照社，玉燕投怀。\n新堂深处捧杯，乍香泛水芝，空翠风回。\n凉送燕歌缓舞，醉瑶钗。", 
    "rhythmic": "夏云峰"
  }, 
  {
    "author": "张元干", 
    "content": "相门出相，和气浓春酿。\n传家冠佩云台上。\n庞眉扶寿杖。\n绿发披仙氅。\n星两两。\n泰阶已应升平象。\n玉砌兰芽长。\n定向东风赏。\n添彩袖，褰罗幌。\n丝簧俱妙手，珠翠争宫样。\n江海量。\n年年醉里翻新唱。", 
    "rhythmic": "千秋岁"
  }, 
  {
    "author": "张元干", 
    "content": "水晶宫映长城，藕花万顷开浮蕊。\n红妆翠盖，生朝时候，湖山摇曳。\n珠露争圆，香风不断，普熏沈水。\n似瑶池侍女，霞裾缓步，寿烟光里。\n霖雨已沾千里。\n兆丰年、十分和气。\n星郎绿鬓，锦波春酿，碧筒宜醉。\n荷橐还朝，青毡奕世，除书将至。\n看巢龟戏叶，蟠桃著子，祝三千岁。", 
    "rhythmic": "水龙吟"
  }, 
  {
    "author": "张元干", 
    "content": "山寺辋川图。\n霜叶云林锦绣居。\n寿浮春珠翠拥，欢娱。\n满院流泉绕绮疏。\n道气自肤腴。\n几席轻尘一点无。\n天要耆英修相业，清都。\n已有泥书降玉除。", 
    "rhythmic": "南乡子"
  }, 
  {
    "author": "张元干", 
    "content": "祥景飞光盈衮绣。\n流庆昆台，自是神仙胄。\n谁遣阳和放春透。\n化工重入丹青手。\n云锦瑟争为寿。\n玉带金鱼，共愿人长久。", 
    "rhythmic": "卷珠帘・蝶恋花"
  }, 
  {
    "author": "张元干", 
    "content": "对小春桃艳，曲室炉红，乍寒天气。\n七叶开，应金章通贵。\n梦草银钩，灿花珠唾，是素来风味。\n满腹经纶，回天议论，昆台仙裔。\n秘殿升华，紫枢勋旧，退步真祠，简心端。\n迎日天元，听正衙宣制。", 
    "rhythmic": "醉蓬莱"
  }, 
  {
    "author": "张元干", 
    "content": "少年时，壮怀谁与重论。\n视文章、真成小技，要知吾道称尊。\n奏公车、治安秘计，乐油幕、谈笑从军。\n百镒黄金，一双白璧，坐看同辈上青云。\n事大谬，转头流落，徒走出修门。\n三十载，黄梁未熟，沧海扬尘。\n念向来、浩歌独往，故园松菊犹存。\n送飞鸿、五弦寓目，望爽气、西山忘言。\n整顿乾坤，廓清宇宙，男儿此志会须伸。", 
    "rhythmic": "陇头泉・多丽"
  }, 
  {
    "author": "张元干", 
    "content": "楼外轻阴春澹伫。\n数点杏梢寒食雨。\n少年油壁记寻芳，梁苑路。\n今何处。\n千树红云空梦去。\n惊见此花须折取。\n明日满城传侍女。\n情知醉里惜花深，留春住。\n听莺语。\n一段风流天赋与。", 
    "rhythmic": "天仙子"
  }, 
  {
    "author": "张元干", 
    "content": "靓妆艳态，娇波流盼，双靥横涡半笑。\n尊前烛畔粉生光，更低唱、新翻转调。\n花房结子，冰枝清瘦。\n醉依香浓寒峭。\n雏莺新啭上林声，惊梦断、池堂春草。", 
    "rhythmic": "鹊桥仙"
  }, 
  {
    "author": "张元干", 
    "content": "八年不见荔枝红。\n肠断故园东。\n风枝露叶新采，怅望冷香浓。\n冰透骨，玉开容。", 
    "rhythmic": "渔父家风・诉衷情令"
  }, 
  {
    "author": "张元干", 
    "content": "天生几种香，风味因花见。\n旖旎透香肌，仿佛飞花片。\n雨润惜馀熏，烟断犹相恋。\n不似薄情人，浓淡分深浅。", 
    "rhythmic": "生查子"
  }, 
  {
    "author": "张元干", 
    "content": "客亭小会。\n可惜无欢容易醉。\n归去更阑。\n细雨鸣窗一夜寒。\n昏然独坐。\n举世疏狂谁似我。\n强拨炉烟。\n也道今宵是上元。", 
    "rhythmic": "减字木兰花"
  }, 
  {
    "author": "张元干", 
    "content": "萧萧疏雨滴梧桐。\n人在绮窗中。\n离愁遍绕，天涯不尽，却在眉峰。\n娇波暗落相思泪，流破脸边红。\n可怜瘦似，一枝春柳，不奈东风。", 
    "rhythmic": "眼儿媚"
  }, 
  {
    "author": "张元干", 
    "content": "春院深深莺语。\n花怨一帘烟雨。\n禁火已销魂。\n更黄昏。\n衾暖麝灯落。\n雨过重门深夜。\n枕上百般猜。\n未归来。", 
    "rhythmic": "昭君怨"
  }, 
  {
    "author": "张元干", 
    "content": "半吐寒梅未拆。\n双鱼洗、冰澌初结。\n户外明帘风任揭。\n拥红炉，洒窗间，闻霰雪。\n比去年时节。\n这心事、有人说。", 
    "rhythmic": "夜游宫"
  }, 
  {
    "author": "张元干", 
    "content": "深院今宵枕簟凉。\n烛花光。\n更筹何事促行觞。\n恼刚肠。\n老去一蓑烟雨里，钓沧浪。", 
    "rhythmic": "杨柳枝"
  }, 
  {
    "author": "张元干", 
    "content": "珠履争围。\n小立春风趁拍低。\n态闲不管乐催伊。\n整铢衣。\n粉融香润随人劝，玉困花娇越样宜。", 
    "rhythmic": "彩鸾归令"
  }, 
  {
    "author": "张元干", 
    "content": "梦中北去又南来。\n饱风埃。\n鬓华衰。\n浮木飞蓬，踪迹为谁催。\n自笑自悲还自语，一杯酒，鼻如雷。\n晓舆行处觉春回。\n屑琼瑰。\n糁莓苔。", 
    "rhythmic": "江神子・江城子"
  }, 
  {
    "author": "张元干", 
    "content": "小阁劣容老子，北窗仍递南风。\n维摩丈室久空空。\n不与散花同梦。\n且作大真游戏，未甘金粟龙锺。\n怜君病後颊颧隆。\n识取小儿戏弄。", 
    "rhythmic": "西江月"
  }, 
  {
    "author": "张元干", 
    "content": "儿时初未识方红。\n学语问西东。\n对客呼为红蕊，此兴已偏浓。\n嗟白首，抗尘容。\n费牢笼。\n星球何在，鹤顶长丹，谁寄南风。", 
    "rhythmic": "诉衷情"
  }, 
  {
    "author": "张元干", 
    "content": "华堂清暑榕阴重，梦里江寒。\n火齐星繁。\n兴在冰壶玉井栏。\n风枝露叶谁新采，欲饱防悭。\n遗恨空盘。\n留取香红满地看。", 
    "rhythmic": "采桑子"
  }, 
  {
    "author": "张元干", 
    "content": "山城何岁无风雨。\n楼台底事随波去。\n归棹望谯门。\n沙痕炯断云。\n诗成空吊古。\n想像经行处。\n陵谷有馀悲。\n举觞浇别离。", 
    "rhythmic": "菩萨蛮"
  }, 
  {
    "author": "张元干", 
    "content": "微云红衬馀霞绮。\n明星碧浸银河水。\n猗枕画檐风。\n愁生草际蛩。\n雁行离塞晚。\n不道衡阳远。\n归恨隔重山。\n楼高莫凭栏。", 
    "rhythmic": "菩萨蛮"
  }, 
  {
    "author": "张元干", 
    "content": "睡起中庭月未蹉。\n繁香随影上轻罗。\n多情肯放一春过。\n比似雪时犹带韵，不如梅处却缘多。\n酒边枕畔奈愁何。", 
    "rhythmic": "浣溪沙"
  }, 
  {
    "author": "张元干", 
    "content": "华烛炯离觞，山吐四更寒月。\n公子唾花枝玉，尽一时豪杰。\n三冬兰若读书灯，想见太清绝。\n纸帐地炉香暖，傲一窗风月。", 
    "rhythmic": "好事近"
  }, 
  {
    "author": "张元干", 
    "content": "玉斧修圆了，冰轮分外清。\n共看星向绣衣明。\n元是生朝为寿、对难兄。\n鸿雁翻秋影，埙篪和笑声。\n他年中令彩衣荣。\n记取今宵丹荔、醉瑶觥。", 
    "rhythmic": "南歌子"
  }, 
  {
    "author": "张元干", 
    "content": "紫菊红萸开犯早。\n独占秋光老。\n酝造一般清，比著芝兰，犹自争多少。\n霜刀剪叶呈纤巧。\n手拈迎人笑。\n云鬓一枝斜，小阁幽窗，是处都香了。", 
    "rhythmic": "醉花阴"
  }, 
  {
    "author": "张元干", 
    "content": "小雨晴，坐来池上荷珠碎。\n倬眉浓翠。\n怎不交人醉。\n美盼流觞，白鹭窥秋水。\n天然媚。\n大家休睡。\n笑倚西风里。", 
    "rhythmic": "点绛唇"
  }, 
  {
    "author": "张元干", 
    "content": "水馆风亭，晚香浓、一番芰荷新雨。\n簟枕乍闲，襟裾初试，散尽满天袢暑。\n断云却送轻雷去。\n疏林外、玉钩微吐。\n夜渐永，秋惊败叶，凉生亭户。\n天上佳期久阻。\n银河畔、仙车缥缈云路。\n旧怨未平，幽欢驻，恨入半天风露。", 
    "rhythmic": "花心动"
  }, 
  {
    "author": "张元干", 
    "content": "一番小雨，陡觉添秋色。\n桐叶下银床，又送个、凄凉消息。\n故乡何处，搔首对西风，衣线断，带围宽，衰鬓添新白。\n钱塘江上，冠盖如云积。\n骑马傍朱门，谁肯念、尘埃墨客。\n佳人信杳，日暮碧云深，楼独倚，镜频看，此意无人识。", 
    "rhythmic": "蓦山溪"
  }, 
  {
    "author": "张元干", 
    "content": "瑶轩倚槛春风度。", 
    "rhythmic": "西楼月・春晓曲"
  }, 
  {
    "author": "邓肃", 
    "content": "北书一纸惨天容。\n花柳春风不敢。\n未学宣尼歌凤德，姑从阮籍哭途穷。", 
    "rhythmic": "瑞鹧鸪"
  }, 
  {
    "author": "邓肃", 
    "content": "带雨梨花看上马，问人底事匆匆。\n于飞有愿恨难从。\n大鹏抟九万，鹦鹉锁金笼。\n忽忽便为千里隔，危岑已接高穹。\n回头那忍问前踪。\n家留烟雨外，人在斗牛中。", 
    "rhythmic": "临江仙"
  }, 
  {
    "author": "邓肃", 
    "content": "百尺危楼初过雨，清风凛作轻寒。\n一声渔笛在云端。\n黄昏帘幕卷，新月半阑干。\n青翼不来音信断，云窗杳隔三山。\n何当携手便骖鸾。\n今宵同胜景，玉不留残。", 
    "rhythmic": "临江仙"
  }, 
  {
    "author": "邓肃", 
    "content": "春雪一瓯扶醉玉，翩翩两腋生风。\n柳腰无力云踪。\n陈郎投辖意，分袂忍匆匆。\n白玉琢杯龙麝泛，天酒争浓。\n何妨一饮上青骢。\n晴空行夜月，缓辔水晶宫。", 
    "rhythmic": "临江仙"
  }, 
  {
    "author": "邓肃", 
    "content": "剑水泠泠行碧玉，扁舟一叶吹风。\n玉人招手画桥东。\n浩歌随月去，春在小楼中。\n帘幕低垂围笃耨，雕觞笑捧春葱。\n谩将雨意作云浓。\n单于吹未彻，门外响玲珑。", 
    "rhythmic": "临江仙"
  }, 
  {
    "author": "邓肃", 
    "content": "雨过荼縻春欲放，轻寒约住馀芳。\n南园今日被朝阳。\n琼葩开万点，尘世满天香。\n百卉丛中红紫乱，玉肌自笑孤光。\n清风翦翦过纱窗。\n馀酲空一洗，不数寿阳妆。", 
    "rhythmic": "临江仙"
  }, 
  {
    "author": "邓肃", 
    "content": "独宿禅房清梦断，鸡声唤起晨钟。\n出门晓月耿寒空。\n小池凝翡翠，竹外跨飞虹。\n梅坞不知何处了，傍篱临水重重。\n啸歌都在冷香中。\n人间那有此，天上广寒宫。", 
    "rhythmic": "临江仙"
  }, 
  {
    "author": "邓肃", 
    "content": "夜饮不知更漏永，馀酣困染朝阳。\n庭前莺燕乱丝簧。\n醉眠犹未起，花影满晴窗。\n帘外报言天色好，水沈已染罗裳。\n檀郎欲起趁春狂。\n佳人嗔不语，劈面丁香。", 
    "rhythmic": "临江仙"
  }, 
  {
    "author": "邓肃", 
    "content": "夜静黄云承宝袜，九疑人到羊家。\n蕊宫仙曲送流霞。\n东陵分玉井，远胜隔荷花。\n绰约旗亭沾一笑，众惊食枣如瓜。\n画桥烟柳忽翻鸦。\n醉鬟倾绿醑，参月共横斜。", 
    "rhythmic": "临江仙"
  }, 
  {
    "author": "邓肃", 
    "content": "楼北楼南青不断，晴空总是春容。\n先来无处问郎踪。\n那堪风不定，雨尽一窗红。\n初恨水中徒捉月，而今水月俱空。\n谩将雨意伴云浓。\n临风千点泪，不到浙江东。", 
    "rhythmic": "临江仙"
  }, 
  {
    "author": "邓肃", 
    "content": "雨入空阶滴夜长。\n月行云外借孤光。\n独将心事步长廊。\n深锁重门飞不去，巫山何日梦襄王。\n一床衾枕冷凄香。", 
    "rhythmic": "浣溪沙"
  }, 
  {
    "author": "邓肃", 
    "content": "傍竹柴门俯碧流。\n见人无语眼横秋。\n鸣机轧轧弄纤柔。\n定有回文传窦子，何时银汉渡牵牛。\n归来风雨夜飕飕。", 
    "rhythmic": "浣溪沙"
  }, 
  {
    "author": "邓肃", 
    "content": "宿雨潜回海宇春。\n晓风徐散日边云。\n熙熙人意一番新。\n破睡海棠能媚客，舞风垂柳似招人。\n春衫归去马蹄轻。", 
    "rhythmic": "浣溪沙"
  }, 
  {
    "author": "邓肃", 
    "content": "阑外彤云已满空。\n帘旌不动石榴红。\n谁将秋色到楼中。\n玛瑙一泓浮翠玉，瓠犀终日凛天风。\n炎洲人到广寒宫。", 
    "rhythmic": "浣溪沙"
  }, 
  {
    "author": "邓肃", 
    "content": "高会横山酒八仙。\n烟云不减九华妍。\n暖风琼树倚楼前。\n妙唱一声尘暗落，靓妆四座玉相连。\n骖鸾何日共翩翩。", 
    "rhythmic": "浣溪沙"
  }, 
  {
    "author": "邓肃", 
    "content": "二八佳人宴九仙。\n华堂清静斗春妍。\n琼枝相倚妙无前。\n良夜黄云来缥缈，东风碧酒意留连。\n花间蝶梦想翩翩。", 
    "rhythmic": "浣溪沙"
  }, 
  {
    "author": "邓肃", 
    "content": "半醉倚人落珥簪。\n天香不数海南沈。\n时倾秋水话春心。\n已觉吹箫归碧落，从今禊饮笑山阴。\n金杯休惜十分深。", 
    "rhythmic": "浣溪沙"
  }, 
  {
    "author": "邓肃", 
    "content": "海畔山如碧玉簪。\n天涯消息叹鱼沈。\n赖逢倾国洗愁心。\n莫为世情生旅况，且因乐事惜光阴。\n明朝红雨已春深。", 
    "rhythmic": "浣溪沙"
  }, 
  {
    "author": "邓肃", 
    "content": "隔窗瑟瑟闻飞雪。\n洞房半醉回春色。\n银烛照更长。\n罗屏围夜香。\n玉山幽梦晓。\n明日天涯杳。\n倚户黯芙蓉。\n涓涓秋露浓。", 
    "rhythmic": "菩萨蛮"
  }, 
  {
    "author": "邓肃", 
    "content": "萋萋欲遍池塘草。\n轻寒却怕春光老。\n微雨湿昏黄。\n梨花啼晚妆。\n低垂帘四面。\n沈水环深院。\n太白困鸳鸯。\n天风吹梦长。", 
    "rhythmic": "菩萨蛮"
  }, 
  {
    "author": "邓肃", 
    "content": "飞红欲带春风去。\n柳丝却织春风住。\n去住任春风。\n只愁尊俎空。\n今朝鞭马去。\n又得高阳侣。\n半醉踏花归。\n霜蹄骄欲飞。", 
    "rhythmic": "菩萨蛮"
  }, 
  {
    "author": "邓肃", 
    "content": "帘旌不动薰馀热。\n高堂谁送能言雪。\n一笑下人间。\n天风袭坐寒。\n歌声云外去。\n句句苏仙语。\n曲罢一尊空。\n飘然欲驭风。", 
    "rhythmic": "菩萨蛮"
  }, 
  {
    "author": "邓肃", 
    "content": "廉纤细雨连天远。\n纱窗不隔斜风冷。\n花柳自生春。\n无聊空闭门。\n双双携手处。\n回首烟汀暮。\n嬉笑在高楼。\n知人牢落否。", 
    "rhythmic": "菩萨蛮"
  }, 
  {
    "author": "邓肃", 
    "content": "垂杨袅袅腰肢软。\n寒溪练练琉璃浅。\n短艇卧吹风。\n生涯一叶中。\n五湖须径去。\n何用若耶女。\n烟雨暝沙汀。\n花香唤酒醒。", 
    "rhythmic": "菩萨蛮"
  }, 
  {
    "author": "邓肃", 
    "content": "腰肢欲趁杨花去。\n歌声能遏行云住。\n杯酒醉东风。\n羁愁一洗空。\n谪仙清饮露。\n意在飞琼侣。\n未醉即求归。\n新词句欲飞。", 
    "rhythmic": "菩萨蛮"
  }, 
  {
    "author": "邓肃", 
    "content": "归心谩逐飞云去。\n欢情却为芳菲住。\n翠袖拥香风。\n宁辞玉空。\n主人承湛露。\n元是皋夔侣。\n早晚定遄归。\n商霖四海飞。", 
    "rhythmic": "菩萨蛮"
  }, 
  {
    "author": "邓肃", 
    "content": "骑鲸好向云端去。\n踏花偶为狂朋住。\n笑语凛生风。\n眼高四海空。\n羊裘冲雨露。\n我是渔樵侣。\n已趁白鸥归。\n长江自在飞。", 
    "rhythmic": "菩萨蛮"
  }, 
  {
    "author": "邓肃", 
    "content": "一心唯欲南园去。\n东山著意留难住。\n曾惯识追风。\n马群今已空。\n金盘盛玉露。\n情绝鸳鸯侣。\n破贼凯还归。\n冲天看一飞。", 
    "rhythmic": "菩萨蛮"
  }, 
  {
    "author": "邓肃", 
    "content": "竹影窥灯暗，泉声语夜长。\n小窗无梦到高唐。\n独引三杯长啸、步修廊。\n月午衣衫冷，莲开风露香。\n阑干西角下银潢。\n我欲乘槎天上、泛寒光。", 
    "rhythmic": "南歌子"
  }, 
  {
    "author": "邓肃", 
    "content": "皓月明腮雪，冷风乱鬓云。\n高楼帘幕夜生春。\n半醉倚人秋水、欲斜倾。\n晓雨双溪涨，归舟一叶轻。\n杳无青翼寄殷勤。\n目断烟波渔火、又黄昏。", 
    "rhythmic": "南歌子"
  }, 
  {
    "author": "邓肃", 
    "content": "云绕风前鬓，春开槛里妆。\n凤屏清昼蔼龙香。\n浅画娥眉新样、远山长。\n比翼曾同梦，双鱼隔异乡。\n玉楼依旧暗垂杨。\n楼下落花流水、自斜阳。", 
    "rhythmic": "南歌子"
  }, 
  {
    "author": "邓肃", 
    "content": "驿畔争草，车前自喂牛。\n凤城一别几经秋。\n身在天涯海角、忍回头。\n旅梦惊残月，劳生寄小舟。\n都人应也望宸游。\n早晚葱葱佳气、满皇州。", 
    "rhythmic": "南歌子"
  }, 
  {
    "author": "邓肃", 
    "content": "乘鸾缥缈过三山。\n游戏下人间。\n金尊不辞频倒，春色上朱颜。\n依暖玉，掠风鬟。\n语关关。\n惟愁漏短，雨散云飞，骑月空还。", 
    "rhythmic": "诉衷情"
  }, 
  {
    "author": "邓肃", 
    "content": "龙头一语定闽山。\n黄色上眉间。\n诏书促归金阙，玉带侍天颜。\n拢象板，宫鬟。\n唱阳关。\n从容禁闼，若念林泉，应寄书还。", 
    "rhythmic": "诉衷情"
  }, 
  {
    "author": "邓肃", 
    "content": "从来云雨过巫山。\n只托梦魂间。\n何如醉逢倾国，春到一瓢颜。\n歌窈窕，舞双鬟。\n掩云关。\n重城五鼓，月下西楼，不忍轻还。", 
    "rhythmic": "诉衷情"
  }, 
  {
    "author": "邓肃", 
    "content": "一重山。\n两重山。\n山远天高烟水寒。\n相思枫叶丹。\n菊花开，菊花残。\n雁已西飞人未还。\n一帘风月闲。", 
    "rhythmic": "长相思令・长相思"
  }, 
  {
    "author": "邓肃", 
    "content": "一重溪。\n两重溪。\n溪转山回路欲迷。\n朱阑出翠微。\n梅花飞。\n雪花飞。\n醉卧幽亭不掩扉。\n冷香寻梦归。", 
    "rhythmic": "长相思令・长相思"
  }, 
  {
    "author": "邓肃", 
    "content": "红花飞。\n白花飞。\n郎与春风同别离。\n春归郎不归。\n雨霏霏。\n雪霏霏。\n又是黄昏独掩扉。\n孤灯隔翠帷。", 
    "rhythmic": "长相思令・长相思"
  }, 
  {
    "author": "邓肃", 
    "content": "腊雪犹埋石，春风已入梅梢。\n冷香随马上琼瑶。\n不与时人同到。\n拍手恐惊星斗，高歌已在烟霄。\n醉呼玉女解金貂。\n笑问何如蓬岛。", 
    "rhythmic": "西江月"
  }, 
  {
    "author": "邓肃", 
    "content": "风荐荷香翦翦，月行竹影徐徐。\n微闻环佩过庭除。\n恐是阳台行雨。\n玉笋轻笼乐句，流莺夜转诗馀。\n酒酣风劲露凝珠。\n我欲骖鸾归去。", 
    "rhythmic": "西江月"
  }, 
  {
    "author": "林淳", 
    "content": "湖波涨新绿，环绕越王山。\n棠斋清昼馀暇，赢得静中观。\n四面屏围碧玉，十里障开云锦，冰鉴倒晴澜。\n目送孤鸿远，心与白鸥闲。\n隘游人，喧鼓吹，杂歌欢。\n晓天澄霁，花羞柳妒怯春寒。\n好在风光满眼，只恐阳春有脚，催诏下天关。\n剩写鹅溪幅，归去凤池看。", 
    "rhythmic": "水调歌头"
  }, 
  {
    "author": "林淳", 
    "content": "疏水绕城郭，农利遍三山。\n使君重本，雅志初不在游观。\n化出玉壶境界，挥洒锦囊词翰，笔下涌波澜。\n天巧无馀蕴，意匠自舒闲。\n拥鳌头，民同乐，颂声欢。\n养花天气，云柔烟腻护朝寒。\n桃李满城阴合，杨柳绕堤绿暗，幽鸟语间关。\n似诉风光好，留与後人看。", 
    "rhythmic": "水调歌头"
  }, 
  {
    "author": "林淳", 
    "content": "螺水亘千古，鳌顶冠三山。\n年丰帅阃尘静，栏槛纵遐观。\n四望潮登浦溆，万顷绿浮原野，堤岸溢波澜。\n畎浍皆沾足，日永桔槔闲。\n肆华筵，鱼鸟乐，众宾欢。\n良辰好景，年年莫放此盟寒。\n且念新湖遗爱，莫作故园遐想，到处是乡关。\n勋业知非晚，聊把镜频看。", 
    "rhythmic": "水调歌头"
  }, 
  {
    "author": "林淳", 
    "content": "鹅溪净称烟笼月。\n澄心白称光浮雪。\n净白两俱宜。\n天然浓淡枝。\n花光神意远。\n吮墨含毫浅。\n依约有香来。\n春风随手开。", 
    "rhythmic": "菩萨蛮"
  }, 
  {
    "author": "林淳", 
    "content": "嫣然笑粲。\n醉靥融滋春意烂。\n侍宴终宵。\n欢动帘帏酒易消。\n尊前狂客。\n惊见蕊仙新谪籍。\n珠阁深关。\n丹就同归海上山。", 
    "rhythmic": "减字木兰花"
  }, 
  {
    "author": "林淳", 
    "content": "烛花呈灿。\n瑞气满筵春欲烂。\n月色中宵。\n疑是阶前雪未消。\n骚人词客。\n魂断蜡梅香已籍。\n谁更情关。\n一点新愁入远山。", 
    "rhythmic": "减字木兰花"
  }, 
  {
    "author": "林淳", 
    "content": "冒雪休寻访戴船。\n红炉剩宝香然。\n阁儿煨暖两三椽。\n更有玉杯传素手，梅花相对两争妍。\n停杯听唱月娟娟。", 
    "rhythmic": "浣溪沙"
  }, 
  {
    "author": "廖行之", 
    "content": "虞弦挥按，甫奏熏风曲。\n两两尧长新绿。\n揖鳌峰、连雁峤，圆融，总里许、北郭门围全属。\n年年才见夏，喜溢榆，龙穴霏烟霭晴谷。\n向氤氲和气里，岁奉瑶觞，试屈指、几阅梅林初熟。\n待一品官高见玄孙，算八十彩衣，更饶遐福。", 
    "rhythmic": "洞仙歌"
  }, 
  {
    "author": "廖行之", 
    "content": "薰风庭院，报槐阴拥翠，池波凝绿。\n瑞气葱葱浮燕寝，羽仗霓旌相属。\n开祥，长庚入梦，诧列仙图。\n林泉高迈，肯应轩冕尘俗。\n好是妙舞清歌，浮瓜沈李，荐杯中。\n鹊尾炉生香篆细，又作如何祈祝。\n试问蓬莱，丹崖胜处，几摘蟠桃熟。\n东方何在，凛然能继高躅。", 
    "rhythmic": "念奴娇"
  }, 
  {
    "author": "廖行之", 
    "content": "玉宇□蓬户。\n渺凉声、梧井，乱零枫浦。\n得得西山朝来爽，碧瘦千崖万树。\n清兴在、烟霞深处。\n拄笏风流今谁是，但闻鸡、夜半犹狂舞。\n试举看，渠多许。\n青云万里君夷路。\n肯区区、张兔穴，沈迷金坞。\n流水高山真难料，休把朱弦浪抚。\n任展转、翻云覆雨。\n且对佳时随意乐，更从今、莫问惊人句。\n算万事，总天赋。", 
    "rhythmic": "贺新郎"
  }, 
  {
    "author": "廖行之", 
    "content": "修月三千户。\n拥冰轮、同游碧落，问津牛浦。\n上界真仙多才思，乞与瑶阶玉树。\n渺万里、人间何处。\n云叶依依分清荫，忆当时、掩映霓裳舞。\n算万木，宁如许。\n年年萧爽幽岩路。\n倚西风、吹香金粟，超然云坞。\n一洗纷纷凡花尽，堪写清商对抚。\n为豁散、蛮烟瘴雨。\n脱俗高标谁能领，向骚人、正欠题新句。\n须大手，与君赋。", 
    "rhythmic": "贺新郎"
  }, 
  {
    "author": "廖行之", 
    "content": "林梢挂弦月，江路粲寒梅。\n一年清绝，好是造物巧安排。\n今日不知何日，佳气更随喜气，满室已春回。\n欢事一时足，黄色两眉开。\n紫髯公，平日事，亦高哉。\n都将功业，分付兰玉满庭阶。\n慈爱浑嗤张傅，信义更高吴李，别是一襟怀。\n岁岁长生酒，剩□紫霞杯。", 
    "rhythmic": "水调歌头"
  }, 
  {
    "author": "廖行之", 
    "content": "天下伟人物，荆楚号名流。\n幅员千里，英气磅礴岳南州。\n雁峤高参翼轸，石鼓下盘朱府，衮衮应公侯。\n常记生申旦，明日是中秋。\n挈明月，翳翔凤，驷飞虬。\n东南一尉，何事三载漫淹留。\n谈笑洞庭青草，从此阆风阊阖，高处看鳌头。\n更种阶庭玉，慈母念方稠。", 
    "rhythmic": "水调歌头"
  }, 
  {
    "author": "廖行之", 
    "content": "祥起玉龙甲，庆衍紫枢垣。\n奎文得岁，佳气磅礴斗牛间。\n天意方扶兴运，贤业更看奕世，衮衮照英躔。\n四海具瞻久，膏泽满湘川。\n岁六月，苏大旱，作丰年。\n喁喁百万生齿，何处不沾恩。\n此是鸿钧事业，那更青毡步武，早晚即调元。\n混一车书了，还领赤松仙。", 
    "rhythmic": "水调歌头"
  }, 
  {
    "author": "廖行之", 
    "content": "黄色起犀表，紫绶照金章。\n两朝耆德，应是南国旧龚黄。\n曾上方壶蓬岛，万里鲸波不作，炎海赖清凉。\n缓造鸿地，高卧水云乡。\n近新来，春色好，遍潇湘。\n不知今日何日，佳气拥高堂。\n竞把芳尊为寿，细祝遐龄难老，福禄未渠央。\n国栋欠元老，仙桂看诸郎。", 
    "rhythmic": "水调歌头"
  }, 
  {
    "author": "廖行之", 
    "content": "凉吹起空阔，疏雨敛轻阴。\n潇湘江上秋色，佳处不胜清。\n拄笏西山一望，气与千崖高爽，天意属奇英。\n威凤下瑶阙，丹桂矗云根。\n汉元侯，流德厚，在云孙。\n金昆玉季，曾共接武上青云。\n堂上瑶池仙姥，庭下芝兰玉树，好事萃于门。\n剩讲经纶事，早晚自公卿。", 
    "rhythmic": "水调歌头"
  }, 
  {
    "author": "廖行之", 
    "content": "苍立箨龙秀，青压雨梅肥。\n清和天气，无限佳景属斯时。\n试听虞弦初理，便有熏兮入奏，风物正熙熙。\n此日定何日，香篆袅金猊。\n记当年，两荚，应熊罴。\n男儿壮志，端在伊傅与皋夔。\n况是从容书史，养就经纶功业，早晚帝王师。\n但了公家事，方与赤松期。", 
    "rhythmic": "水调歌头"
  }, 
  {
    "author": "廖行之", 
    "content": "韩国武中令，公望乃云孙。\n平生壮志，凛凛长剑倚天门。\n郁积胸中谋虑，慷慨尊前谈笑，袖手看风云。\n唾手功名事，诗句自朝昏。\n况高怀，吾所敬，果难能。\n千金生产，一笑推尽与诸昆。\n所至才成辄去，不为区区芥蒂，此意有谁论。\n且举杯中酒，今日是生辰。", 
    "rhythmic": "水调歌头"
  }, 
  {
    "author": "廖行之", 
    "content": "直下承当，本来能解，莫遣乾休。\n算如今蹉过，峥嵘岁月，分阴可惜，一日三秋。\n闹里偷声，日中逃影，用尽机关无少留。\n争知道，是沤生即水，水外无沤。\n世人等是悠悠。\n谁著个工夫向里求。\n但掩耳窃钟，将泥洗块，觅花空里，舐蜜刀头。\n何以忙中，尻舆浸假，邀取三彭同载游。\n真如界，向毗庐顶上，荐取无忧。", 
    "rhythmic": "沁园春"
  }, 
  {
    "author": "廖行之", 
    "content": "腊馀时候，天意收寒早。\n梅信动，春先到。\n晓来湘水上，有底风光好。\n春有意，惯随仙仗来蓬岛。\n一念到人间，依约瑶池道。\n心好在，慈为宝。\n蟠桃多岁月，不数如瓜枣。\n千岁也，朱颜绿鬓人难老。", 
    "rhythmic": "千秋岁"
  }, 
  {
    "author": "廖行之", 
    "content": "片帆稳送扁舟去。\n又还踏、江湖路。\n回首京城旧游处。\n断魂南浦，满怀装恨，别後凭谁诉。\n长歌击剑论心素。\n有志功名未应暮。", 
    "rhythmic": "青玉案"
  }, 
  {
    "author": "廖行之", 
    "content": "家山此去无多路。\n久没个、音书去。\n一别而今佳节度。\n黄花开未，白衣到否，篱落荒凉处。\n峥嵘岁月远秋暮。\n空腹便便无好句。", 
    "rhythmic": "青玉案"
  }, 
  {
    "author": "廖行之", 
    "content": "五甲科名，半生蹭蹬，胸中可谓忘奇。\n荣华外物，算岂是人为。\n自有吾身事业，最难得、□养亲时。\n萱堂好，紫鸾重诰，寿与岳山齐。\n世间，欢乐事，争名蜗角，伐性蛾眉。\n谩须臾变化，苍狗云衣。\n那似千秋寿母，功名事、分付吾儿。\n从今去，捧觞戏彩，双绶更相宜。", 
    "rhythmic": "满庭芳"
  }, 
  {
    "author": "廖行之", 
    "content": "吾母慈祥膺上寿。\n福庇吾家，近世真希有。\n丘嫂今年逾六九。\n康宁可嗣吾慈母。\n我愿慈闱多福厚。\n更祝遐龄，与母齐长久。", 
    "rhythmic": "凤栖梧・蝶恋花"
  }, 
  {
    "author": "廖行之", 
    "content": "破腊先春梅有意。\n管领年华，总在清香蕊。\n不逐浮花红与紫。\n岁寒来寿仙翁醉。\n衮衮诸公名又利。\n谁似高标，摆却人间事。", 
    "rhythmic": "凤栖梧・蝶恋花"
  }, 
  {
    "author": "廖行之", 
    "content": "春意茫茫春色里，又还几度花期。\n淡晴时候尽融怡。\n梅腮翻白後，柳眼弄青时。\n正是江城天气好，楼台灯火星移。\n相逢无处不相宜。\n轻狂行乐处，明月夜深归。", 
    "rhythmic": "临江仙"
  }, 
  {
    "author": "廖行之", 
    "content": "绀滑一篙春水，云横几里江山。\n一番烟雨洗晴岚。\n向晓碧天如鉴。\n客枕谩劳魂梦，心旌长系乡关。\n封姨悭与送归帆。\n愁对绿波肠断。", 
    "rhythmic": "西江月"
  }, 
  {
    "author": "廖行之", 
    "content": "试数阶有几，昨朝看到今朝。\n南薰早动舜琴谣。\n端为熊罴梦兆。\n学粹昔人经制，文高古乐箫韶。\n天风从此上扶摇。\n回首不劳耕钓。", 
    "rhythmic": "西江月"
  }, 
  {
    "author": "廖行之", 
    "content": "飞尽林花绿叶丝。\n十分春色在荼シ。\n多情几日风朝雨，留恋东风未许归。\n天意好，与君期。\n如今且醉□蛾眉。\n明年上国春风里，赏遍名花得意时。", 
    "rhythmic": "鹧鸪天"
  }, 
  {
    "author": "廖行之", 
    "content": "腊月今朝恰一旬。\n梅花开遍陇头春。\n篆烟起处人称寿，从昔家和福自生。\n新喜事，得佳姻。\n贤郎顺妇正充庭。\n从今更祝千千岁，要与邦人作典型。", 
    "rhythmic": "鹧鸪天"
  }, 
  {
    "author": "廖行之", 
    "content": "细数元正隔两朝。\n眼看杨柳又新条。\n岁寒独有江梅耐，曾伴瑶池下绛霄。\n香篆袅，烛花烧。\n团栾喜气沸欢谣。\n慈祥自是长生乐，不用春醪与椒。", 
    "rhythmic": "鹧鸪天"
  }, 
  {
    "author": "廖行之", 
    "content": "送了春归雨未收。\n雨肥梅子满枝头。\n心知办此和羹品，正为和羹国手谋。\n两荚，岁千秋。\n崧高神气禀公侯。\n好将一卷周公礼，起佐皇家定九州。", 
    "rhythmic": "鹧鸪天"
  }, 
  {
    "author": "廖行之", 
    "content": "曾宴瑶池万玉宫。\n鸾骖此日自从容。\n杓携鹑首坤维外，岁在降娄虎坎中。\n生指李，寿方瞳。\n云仍今有鹊巢风。\n传家自得长年诀，安用人祈鹤与松。", 
    "rhythmic": "鹧鸪天"
  }, 
  {
    "author": "廖行之", 
    "content": "兰谷清香入岭梅。\n多根应尔暖先回。\n腊前似得真消息，争逐尧十叶开。\n春满室，酒盈杯。\n百花宁许到尊。\n仙姿要是仙家伴，长为遐龄岁一来。", 
    "rhythmic": "鹧鸪天"
  }, 
  {
    "author": "廖行之", 
    "content": "畴昔君王庆诞辰。\n欢传金母下瑶城。\n祗应仙子陪仙仗，却向人间作寿星。\n萧史伴，更和鸣。\n殷勤好嗣太夫人。\n直须同饮长生酒，剩看芝兰照谢庭。", 
    "rhythmic": "鹧鸪天"
  }, 
  {
    "author": "廖行之", 
    "content": "云破露新晴，月上输清气。\n最是江城有底佳，灯火人烟沸。\n行乐尽欢娱，眼界尤妍媚。\n多少江滨解佩人，邂逅无穷意。", 
    "rhythmic": "卜算子"
  }, 
  {
    "author": "廖行之", 
    "content": "屈指家山，匆匆又数今朝过。\n客情那可。\n愁似天来大。\n烟雨，细轻尘堕。\n君知麽。\n却成甚个。\n春暮犹江左。", 
    "rhythmic": "点绛唇"
  }, 
  {
    "author": "廖行之", 
    "content": "秋兴连天，又还不分秋光老。\n莼鲈犹好。\n莫落秋归後。\n有底从人，上马皆东首。\n君知否。\n阳关三奏。\n消黯情多少。", 
    "rhythmic": "点绛唇"
  }, 
  {
    "author": "廖行之", 
    "content": "音信西来，匆匆思作东归计。\n别怀萦系。\n为个人留滞。\n尊酒团栾，莫惜通宵醉。\n还来未。\n满期君至。\n只在初三四。", 
    "rhythmic": "点绛唇"
  }, 
  {
    "author": "廖行之", 
    "content": "年少清新，襟裾那受红尘污。\n还他礼数。\n莫遣衣冠粗。\n拟倩东风，西逐轮蹄去。\n泠然御。\n飘飘仙趣。\n直到骖鸾处。", 
    "rhythmic": "点绛唇"
  }, 
  {
    "author": "廖行之", 
    "content": "此去何之，骈阗车马朝来起。\n扬鞭西指。\n意气眉间是。\n闾里儿童，竞瞩秦萧史。\n归时几。\n快瞻行李。\n还看如云喜。", 
    "rhythmic": "点绛唇"
  }, 
  {
    "author": "廖行之", 
    "content": "玳席华筵，嘉宾环集三千履。\n兰膏芬芷。\n一簇红莲里。\n花覆玉郎，苒苒青衫。\n咸倾企。\n小登科第。\n有底新桃李。", 
    "rhythmic": "点绛唇"
  }, 
  {
    "author": "廖行之", 
    "content": "玉树芝兰，冰清况有闺房秀。\n画堂如昼。\n相对倾醇酎。\n合卺同牢，二姓欢佳耦。\n凭谁手。\n鬓丝同纽。\n共祝齐眉寿。", 
    "rhythmic": "点绛唇"
  }, 
  {
    "author": "廖行之", 
    "content": "一春底事多佳气，非雾非云。\n郁郁氲氲。\n端为君家诞阿兴。\n庆源衮衮由高密，福有多根。", 
    "rhythmic": "丑奴儿・采桑子"
  }, 
  {
    "author": "廖行之", 
    "content": "雨歇凉生枕簟。\n不梦大槐宫殿。\n惟对谪仙人，一笑高情眷眷。\n离恨。\n离恨。\n无奈晓窗鸡啭。", 
    "rhythmic": "如梦令"
  }, 
  {
    "author": "廖行之", 
    "content": "应是南枝向暖。\n那更青春未晚。\n竹外见红腮，芳意与香撩乱。\n肠断。\n肠断。\n无奈东风独占。", 
    "rhythmic": "如梦令"
  }, 
  {
    "author": "廖行之", 
    "content": "九日东篱已泛觞。\n陇头犹待返魂香。\n那知此日花神约，得得同登君子堂。\n迎腊雪，傲晴霜。\n西湖风韵接柴桑。\n寿潭更酌长生水，岁岁和羹入帝乡。", 
    "rhythmic": "鹧鸪天"
  }, 
  {
    "author": "廖行之", 
    "content": "相从归去。\n行尽江吴到湘楚。\n欲话离怀。\n万事须凭酒一杯。\n临歧握手。\n赠子一言君听否。\n舌在何忧。\n莫作人间儿女愁。", 
    "rhythmic": "减字木兰花"
  }, 
  {
    "author": "京镗", 
    "content": "芳尘休扑。\n名花唤我相追逐。\n浅妆不比梅竹。\n深注朱颜，娇面称红烛。\n阿娇合贮黄金屋。\n是谁却遣来空谷。", 
    "rhythmic": "醉落魄・一斛珠"
  }, 
  {
    "author": "京镗", 
    "content": "急雨逐骄阳，洗出长空新月。\n更对银河风露，觉今宵都别。\n不须乞巧拜中庭，枉共天孙说。\n且信平生拙极，耐岁寒霜雪。", 
    "rhythmic": "好事近"
  }, 
  {
    "author": "京镗", 
    "content": "杰阁耸层霄，几度晓风残月。\n同是行旧侣，慰十年离别。\n一杯相属莫留残，试倚阑干说。\n趁取簪花绿鬓，未如雪。", 
    "rhythmic": "好事近"
  }, 
  {
    "author": "京镗", 
    "content": "何必穿针上彩楼。\n剖瓜插竹诉穷愁。\n闻道天孙相会处，银汉无津，不待泛兰舟。", 
    "rhythmic": "定风波"
  }, 
  {
    "author": "京镗", 
    "content": "休卧元龙百尺楼。\n眼高照破古今愁。\n若不擎天为八柱，且学鸱夷，归泛五湖舟。", 
    "rhythmic": "定风波"
  }, 
  {
    "author": "京镗", 
    "content": "杨卢万人杰，见我眼俱青。\n锦官城里胜概，在在款经行。\n笔底烟云飞走，胸次乾坤吐纳，议论总纵横。\n觉我形秽处，相并玉壶清。\n二使者，弦样直，水般平。\n岷峨洗净凄怆，威与惠相并。\n闻道东来有诏，却恐西留无计，顿使雪山轻。\n滚滚蜀江水，不尽是声名。", 
    "rhythmic": "水调歌头"
  }, 
  {
    "author": "京镗", 
    "content": "乘兴西来，问谁是、平生相识。\n算惟有、瑶台明月，照人如昔。\n万里清凉银世界，放教千丈冰轮出。\n便招邀、我辈上层楼，横孤笛。\n阴晴事，人难必。\n欢乐处，天常惜。\n幸星稀河澹，云收风息。\n更著两贤陪胜赏，此身如与尘寰隔。\n笑谪仙、对影足成三，空孤寂。", 
    "rhythmic": "满江红"
  }, 
  {
    "author": "京镗", 
    "content": "喜见中秋，急载酒、登楼邀月。\n谁料得、狂风作祟，浮云为孽。\n孤负阑干凝望眼，不教宝鉴悬银阙。\n但筵前、依旧舞腰斜，歌喉咽。\n阴与霁，圆并缺，难指准，休分别。\n况赏心乐事，从来磨折。\n常把一尊陪笑语，也胜虚度佳时节。\n怪坡仙、底事太愁生，惊华发。", 
    "rhythmic": "满江红"
  }, 
  {
    "author": "京镗", 
    "content": "才近重阳，喜风露、酝成爽气。\n应料有、悲秋情绪，澹妆慵试。\n黄菊篱边开遍否，紫鸿塞外归来未。\n但倚阑、高处望长空，无穷意。\n名利鼎，从渠沸。\n穷达路，非人致。\n又何须咄咄，向空书字。\n西风正好狂吹帽，庾尘那解关吾事。\n纵嬉游、也不学山翁，如泥醉。", 
    "rhythmic": "满江红"
  }, 
  {
    "author": "京镗", 
    "content": "算秋来景物，皆胜赏、况重阳。\n正露冷欲霜，烟轻不雨，玉宇开张。\n蜀人从来好事，遇良辰、不肯负时光。\n药市家家帘幕，酒楼处处丝簧。\n婆娑老子兴难忘。\n聊复与平章。\n也随分登高，茱萸缀席，菊蕊浮觞。", 
    "rhythmic": "木兰花慢"
  }, 
  {
    "author": "京镗", 
    "content": "升平似旧。\n正锦里元夕，轻寒时候。\n十里轮蹄，万户帘帷香风透。\n火城灯市争辉照。\n谁撒□、满空星斗。\n玉箫声里，金莲影下，月明如画。\n知否。\n良辰美景，□丰岁乐国，从来希有。\n坐上两贤，白玉为山联翩秀。\n笙歌一片围红袖。", 
    "rhythmic": "绛都春"
  }, 
  {
    "author": "京镗", 
    "content": "锦里先生，草堂筑、浣花溪上。\n料饱看、阶前雀食，篱边渔网。\n跨鹄骑鲸归去後，桥西潭北留佳赏。\n况依然、一曲抱村流，江痕涨。\n鱼龙戏，相浩荡。\n禽鸟乐，增舒畅。\n更绮罗十里，棹歌来往。\n上坐英贤今李郭，邦人应作仙舟想。\n但□呼、落日未西时，船休放。", 
    "rhythmic": "满江红"
  }, 
  {
    "author": "京镗", 
    "content": "扪参历井，恰匆匆三见，西州七夕。\n怪得骄阳回避晚，犹去新秋两日。\n天上良宵，人间佳节，初不分今昔。\n夜来急雨，洗成风露清绝。\n因念万里飘零，君平何在，谁识乘槎客。\n插竹剖瓜休妄想，巧处那容人乞。\n院宇初凉，楼台不夜，漫说经年隔。\n引杯长啸，醉看天地空阔。", 
    "rhythmic": "念奴娇"
  }, 
  {
    "author": "京镗", 
    "content": "明月四时好，何事喜中秋。\n瑶台宝鉴，宜挂玉宇最高头。\n放出白毫千丈，散作太虚一色，万象入吾眸。\n星斗避光彩，风露助清幽。\n等闲来，天一角，岁三周。\n东奔西走，在处依旧若从游。\n照我尊前只影，催我镜中华发，蟾兔漫悠悠。\n连璧有佳客，乘兴且登楼。", 
    "rhythmic": "水调歌头"
  }, 
  {
    "author": "京镗", 
    "content": "三年锦里，见重阳药市。\n车马喧阗管弦沸。\n笑篱边孤寂，台上疏狂，争得似，此日西南都会。\n痴儿官事了，乐与民同，况值高秋好天气。\n□不羞华发，不照衰颜，聊满插、黄花一醉。\n道物外、高人有时来，问混杂龙蛇，个中谁是。", 
    "rhythmic": "洞仙歌"
  }, 
  {
    "author": "京镗", 
    "content": "夜来井络参躔，使星一点明如昼。\n谁将天上麒麟，锺作人间英秀。\n从橐仪刑，御屏名姓，暂烦衣绣。\n问西川父老，新来喜跃，缘何事、曾知否。\n今代澄清妙手。\n为公家、忧心如疚。\n几年繁赋，一朝输代，恩民特厚。\n初度佳辰，恰逢长至，从来希有。\n但只将一部，欢声百万，与公为寿。", 
    "rhythmic": "水龙吟"
  }, 
  {
    "author": "京镗", 
    "content": "看透尘寰。\n更禅心似水，道力如山。\n前身青冥跨鹄，紫府乘鸾。\n世缘一念，便等闲、游戏人间。\n须信道，云霄步武，不应权牧西南。\n此日重临初度，正绣衣辉映，彩服斓斑。\n人生显途易到，容养难攀。", 
    "rhythmic": "汉宫春"
  }, 
  {
    "author": "京镗", 
    "content": "暖律初回。\n又烧灯市井，卖酒楼台。\n谁将星移万点，月满千街。\n轻车细马，隘通衢、蹴起香埃。\n今岁好，土牛作伴，挽留春色同来。\n不是天公省事，要一时壮观，特地安排。\n何妨彩楼鼓吹，绮席尊。", 
    "rhythmic": "汉宫春"
  }, 
  {
    "author": "京镗", 
    "content": "东皇著意，妙出妆春手。\n点缀名花胜於绣。\n向鱼凫国里，琴鹤堂前，仍共赏，蜀锦堆红炫昼。\n娇娆真绝艳，尽是天然，莫恨无香欠檀口。\n幸今年风雨，不苦摧残，还肯为、游人再三留否。\n算魏紫姚黄号花王，若定价收名，未应居右。", 
    "rhythmic": "洞仙歌"
  }, 
  {
    "author": "京镗", 
    "content": "锦城城北，有平湖、仿佛西湖西畔。\n载酒郊修禊事，雅称兰舟同泛。\n麦垅黄轻，桤林绿重，莫厌春光晚。\n棹歌声发，飞来鸥鹭惊散。\n好是水涨弥漫，山围周币，不尽青青岸。\n除却钱塘门外见，只说此间奇观。\n句引游人，追陪佳客，三载成留恋。\n古今陈迹，从教分付弦管。", 
    "rhythmic": "念奴娇"
  }, 
  {
    "author": "京镗", 
    "content": "雨後晴初，觉春在、桤村柳陌。\n修禊事、郊寻胜，特邀君出。\n缭绕群山疑虎踞，弥漫一水容鲸吸。\n怪西湖、底事却移来，龟城北。\n酬令节，逢佳日。\n风递暖，烟凝碧。\n趁兰舟游玩，尽杯中物。\n十里轮蹄尘不断，几多粉黛花无色。\n笑杜陵、昔赋丽人行，空遗迹。", 
    "rhythmic": "满江红"
  }, 
  {
    "author": "京镗", 
    "content": "郎闱夙望，问何因袖手，双流溪畔。\n忆昔班行曾接武，今喜一尊同泛。\n骥枥难淹，鹏程方远，大器成须晚。\n等闲访我，又惊云雨分散。\n最是游子悲乡，小人怀土，梦绕江南岸。\n楚尾吴头家住处，满自山川遐观。\n归兴虽浓，俞音尚，此地非贪恋。\n东西惟命，去留迟速休管。", 
    "rhythmic": "念奴娇"
  }, 
  {
    "author": "京镗", 
    "content": "百堞龟城北，江势远连空。\n杠梁济涉，浑似溪涧饮长虹。\n覆以飞华宇，载以鱼浮叠石，守护有神龙。\n好看发源水，滚滚尽流东。\n司马氏，凌云气，盖群公。\n当年题柱，从此奏赋动天容。\n果驾轺车使蜀，能致诸蛮臣汉，邛道仍通。\n寄语登桥者，努力继前功。", 
    "rhythmic": "水调歌头"
  }, 
  {
    "author": "京镗", 
    "content": "绣天锦地，浣花溪风物，尤为奇绝。\n无限兰舟相荡漾，缯彩重重装结。\n冀国遗踪，杜陵陈迹，疑信俱休说。\n笙歌丛里，旌旗光映林樾。\n自笑与蜀缘多，沧浪亭下，饱看烟波阔。\n屡疏求归才请得，知我家山心切。\n已是行人，犹陪佳客，莫放回船发。\n来年今日，相思惟共明月。", 
    "rhythmic": "念奴娇"
  }, 
  {
    "author": "京镗", 
    "content": "命驾访嵇，泛舟思戴，此兴甚浓。\n料情侔杨恽，乌乌拊缶，意轻殷浩，咄咄书空。\n莫讶群芳淹速异，到时序推排元自同。\n休怅望，任春来桃李，秋後芙蓉。\n因嗟锦城四载，漫赢得、齿豁头童。\n叹里门密迩，易成间阔，诗筒频寄，难续新工。", 
    "rhythmic": "洞庭春色・沁园春"
  }, 
  {
    "author": "京镗", 
    "content": "雨洗新秋，遣凉意、驱除残暑。\n还又是、天孙河鼓，一番相遇。\n银汉桥成乌鹊喜，金奁丝巧蜘蛛吐。\n见几多、结彩拜楼前，穿针女。\n舟楫具，将归去。\n尊俎胜，休匆遽。\n被西川七夕，四回留住。\n此地关心能几辈，他年会面知何处。\n更倚阑、豪饮莫辞频，歌金缕。", 
    "rhythmic": "满江红"
  }, 
  {
    "author": "京镗", 
    "content": "试与娥语。\n问因何、年年此夜，月明如许。\n万顷熔成银世界，是处玉壶风露。\n又岂比、寻常三五。\n变化乾坤同一色，觉星躔、斗柄皆回互。\n须要我，共分付。\n平生脚踏红尘处。\n漫纷纷、鸡虫厚薄，燕鸿来去。\n只有婵娟多情在，依旧当时雅素。\n空自叹、归心难住。\n留取清光岷江畔，照扁舟、送我章江路。\n频引满，莫匆遽。", 
    "rhythmic": "贺新郎"
  }, 
  {
    "author": "京镗", 
    "content": "玉局祠前，铜壶阁畔，锦城药市争奇。\n正紫萸缀席，黄菊浮卮。\n巷陌联镳并辔，楼台吹竹弹丝。\n登高望远，一年好景，九日佳期。\n自怜行客，犹对佳宾，留连岂是贪痴。\n谁会得、心驰北阙，兴寄东篱。", 
    "rhythmic": "雨中花・夜行船"
  }, 
  {
    "author": "京镗", 
    "content": "跨鹤仙姿，掣鲸老手，从来眼赤腰黄。\n更词源峡水，才刃干将。\n处处欢谣载路，时时秀句盈囊。\n牛头山畔，烦公敛惠，许我分光。\n逢迎锦里，话旧从容，谁知各整行装。\n况正好、登高怀古，择胜寻芳。", 
    "rhythmic": "雨中花・夜行船"
  }, 
  {
    "author": "京镗", 
    "content": "鸳行旧俦侣。\n问底事、迟回西州西处。\n闲居久如许。\n相邻翁对饮，诗人联句。\n夤缘会遇。\n过高轩、相逢喜舞。\n正菊天、景物澄鲜，切莫趣归言去。\n看取。\n星扉月户。\n雾阁云窗，非公孰住。\n从容笑语。\n人生易别难聚。\n恨分违有日，留连无计，满目离愁忍觑。\n若他时、鱼雁南来，把书寄与。", 
    "rhythmic": "瑞鹤仙"
  }, 
  {
    "author": "京镗", 
    "content": "身去日华远，举首望长安。\n四年留蜀，那复有梦到金銮。\n遥想将芜三径，自笑己穷五技，无语倚阑干。\n欲作天涯别，犹对俎尊闲。\n秋意晚，风色厉，叶声乾。\n阳关三叠缓唱，一醉且酡颜。\n聚散燕鸿南北，得失触蛮左右，莫较去仍还。\n後日相思处，烟水与云山。", 
    "rhythmic": "水调歌头"
  }, 
  {
    "author": "京镗", 
    "content": "四年留蜀惭无补，好是求归得去。\n风帆百尺，烟波万里，宁辞掀舞。\n楚尾吴头，我家何在，西山南浦。\n想珠帘画栋，倚阑凝望，依然卷云飞雨。\n最好九霞光处。\n见当时、结知明主。\n冰霜节操，斗星词采，羽仪朝路。\n邂逅开怀，等闲分手，满斟绿醑。\n道日边好语，相将飞下，有人知否。", 
    "rhythmic": "水龙吟"
  }, 
  {
    "author": "京镗", 
    "content": "外省抡才，诏书下、芝泥犹湿。\n应料得、出奇锦绣，争辉金碧。\n三级浪高鱼已化，九霄路远鹏方息。\n有宗工、此地独持衡，将专席。\n岁月晚，霜风急。\n嗟老子，为行客。\n念昔陪班缀，今亲辞色。\n握手方成同社款，消魂又作歧亭别。\n也不须、因赋大刀头，归心折。", 
    "rhythmic": "满江红"
  }, 
  {
    "author": "京镗", 
    "content": "文章太守，问何事、犹带天庭黄色。\n上界一时官府足，聊下神仙宫阙。\n剖竹新游，握兰旧梦，此意谁人识。\n千军笔阵，争先曾夺矛槊。\n好是万里相逢，一尊同醉，倾吐平边策。\n聚散人生浑惯见，莫为分襟呜咽。\n借箸机筹，著鞭功业，只合从君说。\n明朝回首，天涯何处风月。", 
    "rhythmic": "念奴娇"
  }, 
  {
    "author": "京镗", 
    "content": "衮衮长江水，策策晓霜风。\n求归得请，特地送我布帆东。\n出处何关轻重，去住不拘淹速，社燕与秋鸿。\n父老休相恋，四载愧无功。\n谁知有，楼百尺，卧元龙。\n来从天上，一麾游戏斗牛中。\n闻道君王前席，见说从臣虚位，变化待鲲鸿。\n一笑同锦里，万事付金锺。", 
    "rhythmic": "水调歌头"
  }, 
  {
    "author": "京镗", 
    "content": "推移随牒红尘里，试问几时肩息。\n家乡何在，烟迷波渺，云横山屹。\n分阃无功，临民有愧，裤今襦昔。\n想征帆万里，阳关三叠，肠空断、人谁忆。\n多谢殷勤绮席。\n苦留连、不容浮。\n九霞光外，五云深畔，君宜鹄立。\n自笑衰迟，未能轩轾，漫劳嘘吸。\n愿锋车趣召，吴天楚地，相逢他日。", 
    "rhythmic": "水龙吟"
  }, 
  {
    "author": "京镗", 
    "content": "蟆颐江畔，问收拾多少，山光水色。\n此是朝宗东去路，准拟鸣鼍浮。\n儒馆英游，侯藩贤望，便合还丹极。\n九重渴想，甘泉闻道虚席。\n因念北阙同朝，西州联事，久矣心相得。\n邂逅天涯拼一笑，洗我尘胸俗臆。", 
    "rhythmic": "酹江月・念奴娇"
  }, 
  {
    "author": "京镗", 
    "content": "与蜀有缘法，见我眼俱青。\n征车到处，弦管无限作离声。\n自笑四年留滞，漫说三边安静，分阃愧长城。\n一念天地阔，万事羽毛轻。\n欲归去，诗入社，酒寻盟。\n双鬓，老矣祗觉壮心惊。\n虽是东西惟命，已断行藏在己，何必问君平。\n举似铜梁守，怀抱好同倾。", 
    "rhythmic": "水调歌头"
  }, 
  {
    "author": "京镗", 
    "content": "雪岭倚空白，霜柏傲寒青。\n千岩万壑奇秀，禽鸟寂无声。\n好是群贤四集，同访宝仙九室，中有玉京城。\n眼底尘嚣远，胸次利名轻。\n云山旁，烟水畔，肯渝盟。\n传呼休要喝道，方外恐猜惊。\n雅羡林泉胜概，倘遂田园归计，志愿足平生。\n此意只自解，聊复为君倾。", 
    "rhythmic": "水调歌头"
  }, 
  {
    "author": "京镗", 
    "content": "数月已办去，今日始成行。\n天公怜我，特地趁晓作霜晴。\n万里奔驰为米，四载淹留为豆，自笑太劳生。\n父老漫遮道，抚字愧阳城。\n君有命，难俟驾，合兼程。\n故山心切，猿鹤应是怨仍惊。\n多谢使华追路，不忍客亭分袂，已醉酒犹倾。\n莫久西南往，汉代急公卿。", 
    "rhythmic": "水调歌头"
  }, 
  {
    "author": "京镗", 
    "content": "道骨仙风，合笞凤、鞭鸾归去。\n底事为、三峨九顶，等闲留住。\n揽辔聊施经济手，凝旒屡出褒嘉语。\n算只今、人物更谁归，心如许。\n嗟我拙，才不武。\n惭我陋，文非古。\n纵策迟鞭钝，也难追步。\n虽喜故人逢异县，却嫌游子贪行路。\n但著公、西掖北门中，相期处。", 
    "rhythmic": "满江红"
  }, 
  {
    "author": "京镗", 
    "content": "四载分蜀阃，万里下吴樯。\n老怀易感，厌听催别笛横羌。\n自愧谋非经远，更笑才非任剧，安得召公棠。\n有志但碌碌，无绩可章章。\n汉嘉守，明似月，洁如霜。\n邦人鼓舞，爱戴惟恐趣归忙。\n况是水曹宗派，仍得苏州句法，燕寝昼凝香。\n且趁东风去，步武近明光。", 
    "rhythmic": "水调歌头"
  }, 
  {
    "author": "京镗", 
    "content": "挺挺祖风烈，再岁滞偏州。\n元龙豪气，宜卧百尺最高楼。\n万丈文章光焰，一段襟怀洒落，风露玉壶秋。\n乱石惊涛处，也作等闲游。\n适相逢，君去骑，我归舟。\n清都绛阙密迩，切莫小迟留。\n趁取亲庭强健，好向圣朝倾吐，事业肯悠悠。\n回首藩宣地，恩与大江流。", 
    "rhythmic": "水调歌头"
  }, 
  {
    "author": "张震", 
    "content": "梅子初青春已暮。\n芳草连云，绿遍西池路。\n小院绣垂帘半举。\n衔泥紫燕双飞去。\n人在赤阑桥畔住。\n不解伤春，还解相思否。\n清梦欲寻犹间阻。\n沙窗一夜萧萧雨。", 
    "rhythmic": "蝶恋花"
  }, 
  {
    "author": "张震", 
    "content": "宽尽香罗金缕衣。\n心情不似旧家时。\n万丝柳暗才飞絮，一点梅酸已着枝。\n金底背，玉东西。\n前欢赢得两相思。\n伤心不及风前燕，犹解穿帘度幕飞。", 
    "rhythmic": "鹧鸪天"
  }, 
  {
    "author": "张震", 
    "content": "横素桥边景最佳。\n绿波清浅见琼沙。\n衔泥燕子迎风絮，得食鱼儿趁浪花。\n春已暮，日初斜。\n画船箫鼓是谁家。\n兰桡欲去空留恋，醉倚阑干看晚霞。", 
    "rhythmic": "鹧鸪天"
  }, 
  {
    "author": "张震", 
    "content": "青梅如豆，断送春归去。\n小绿间长红，看几处、云歌柳舞。\n偎花识面，对月共论心，携素手，采香游，踏遍西池路。\n水边朱户。\n曾记销魂处。\n小立背秋千，空怅望、娉婷韵度。\n杨花扑面，香糁一帘风，情脉脉，酒厌厌，回首斜阳暮。", 
    "rhythmic": "蓦山溪"
  }, 
  {
    "author": "张震", 
    "content": "春光如许。\n春到江南路。\n柳眼弄晴晖，笑梅老、落英无数。\n峭寒庭院，罗幕护窗纱，金鸭暖，锦屏深，曾记看承处。\n云边尺素。\n何计传心缕。\n无处说相思，空惆怅、朝云暮雨。\n曲阑干外，小立近黄昏，心下事，眼边愁，借问春知否。", 
    "rhythmic": "蓦山溪"
  }, 
  {
    "author": "张", 
    "content": "雨後烟景绿，春水涨桃花。\n系舟溪上，笋舆十里达平沙。\n路转峰回胜处，无数青荧玉树，飘缈羽人家。\n楼观倚空碧，水竹湛清华。\n纵幽寻，携蜡屐，上苍霞。\n古仙何在，空馀药灶委岩洼。\n他日倘然归老，乞取一庵云卧，随分了生涯。\n底用更辛苦，九转炼黄芽。", 
    "rhythmic": "水调歌头"
  }, 
  {
    "author": "王炎2", 
    "content": "纤手行杯红玉润。\n满眼花枝，雨过胭脂嫩。\n新月一眉生浅晕。\n酒阑无奈添春困。\n唤起醉魂君不问。\n憔悴颜容，羞与花相近。\n人自无情花有韵。\n风光易老何须恨。", 
    "rhythmic": "蝶恋花"
  }, 
  {
    "author": "王炎2", 
    "content": "柳暗西湖春欲暮。\n无数青丝，不系行人住。\n一点心情千万绪。\n落花寂寂风吹雨。\n唤起声中人独睡。\n千里明驼，不踏山间路。\n谩道遣愁除是醉。\n醉还易醒愁难去。", 
    "rhythmic": "蝶恋花"
  }, 
  {
    "author": "王炎2", 
    "content": "雨湿东风，谁家燕子穿庭户。\n孤村薄暮。\n花落春归去。\n浪走天涯，归思萦心绪。\n家何处。\n乱山无数。\n不记来时路。", 
    "rhythmic": "点绛唇"
  }, 
  {
    "author": "王炎2", 
    "content": "江月冷如水，江水碧於空。\n晚来一霎过雨，为我洗秋容。\n悄悄四山人静，凛凛三更露下，天阔叫孤鸿。\n唤醒蓬窗梦，身在水晶宫。\n揖湘妃，招月娣，御清风。\n素琴韵远，不觉醉眼杏花红。\n禹穴骑鲸仙去，东海钓鳌人远，此意与谁同。\n倚柁一长啸，出壑舞鱼龙。", 
    "rhythmic": "水调歌头"
  }, 
  {
    "author": "王炎2", 
    "content": "千里倦游客，老眼厌尘烟。\n蒸湘平远，他处无此好江山。\n把酒一听乃，过了黄花时节，水国倍生寒。\n输与沧浪叟，长伴白鸥闲。\n傍江亭，穷杳霭，踞岩。\n水深石冷，闻道别有洞中天。\n待倩灵妃调曲，唤起冯夷短舞，从此问群仙。\n云海渺无际，波涌缓移船。", 
    "rhythmic": "水调歌头"
  }, 
  {
    "author": "王炎2", 
    "content": "小妆朱槛，护秋英千点，金钿如簇。\n黄叶白苹朝露冷，只有孤芳幽馥。\n华发苍头，宦情羁思，来伴花幽独。\n巡檐无语，清愁何啻千斛。\n因念爱酒渊明，东篱雅意，千载无人续。\n身在花边须一醉，小覆杯中。\n过了重阳，捻枝嗅蕊，休叹年华速。\n明年春到，陈根更有新绿。", 
    "rhythmic": "念奴娇"
  }, 
  {
    "author": "王炎2", 
    "content": "淡淡疏疏不惹尘。\n暗香一点静中闻。\n人间怪有晴时雪，天上偷回腊里春。\n疑浅笑，又轻颦。\n虽然无语意相亲。\n老来尚可花边饮，惆怅相携失玉人。", 
    "rhythmic": "鹧鸪天"
  }, 
  {
    "author": "辛弃疾", 
    "content": "一柱中擎远碧，两峰旁依高寒。\n横陈削就短长山。\n莫把一分增减。\n我望云烟目断，人言风景天悭。\n被公诗笔尽追还。\n更上层楼一览。", 
    "rhythmic": "西江月"
  }, 
  {
    "author": "辛弃疾", 
    "content": "堂上谋臣帷幄，边头猛将干戈。\n天时地利与人和。\n燕可伐与曰可。\n此日楼台鼎鼐，他时剑履山河。\n都人齐和大风歌。\n管领群臣来贺。", 
    "rhythmic": "西江月"
  }, 
  {
    "author": "辛弃疾", 
    "content": "青山招不来，偃蹇谁怜汝。\n岁晚太寒生，唤我溪边住。\n山头明月来，本在高高处。\n夜夜入清溪，听读离骚去。", 
    "rhythmic": "生查子"
  }, 
  {
    "author": "辛弃疾", 
    "content": "高人千丈崖，千古储冰雪。\n六月火云时，一见森毛发。\n俗人如盗泉，照眼多昏浊。\n高处挂吾瓢，不饮吾宁渴。", 
    "rhythmic": "生查子"
  }, 
  {
    "author": "辛弃疾", 
    "content": "盗跖傥名丘，孔子还名跖。\n跖圣丘愚直至今，美恶无真实。\n简册写虚名，蝼蚁侵枯骨。\n千古光阴一霎时，且进杯中物。", 
    "rhythmic": "卜算子"
  }, 
  {
    "author": "辛弃疾", 
    "content": "一个去学仙，一个去学佛。\n仙饮千杯醉似泥，皮骨如金石。\n不饮便康强，佛寿须千百。\n八十馀年入涅，且进杯中物。", 
    "rhythmic": "卜算子"
  }, 
  {
    "author": "辛弃疾", 
    "content": "一饮动连宵，一醉长三日。\n废尽寒暄不写书，富贵何由得。\n请看冢中人，冢似当时笔。\n万札千书只恁休，且进杯中物。", 
    "rhythmic": "卜算子"
  }, 
  {
    "author": "辛弃疾", 
    "content": "刚者不坚牢，柔者难摧挫。\n不信张开口了看，舌在牙先堕。\n已阙两边厢，又豁中间个。\n说与儿曹莫笑翁，狗窦从君过。", 
    "rhythmic": "卜算子"
  }, 
  {
    "author": "辛弃疾", 
    "content": "一以我为牛，一以吾为马。\n人与之名受不辞，善学庄周者。\n江海任虚舟，风雨从飘瓦。\n醉者乘车坠不伤，全得於天也。", 
    "rhythmic": "卜算子"
  }, 
  {
    "author": "辛弃疾", 
    "content": "夜雨醉瓜庐，春水行秧马。\n点检田间快活人，未有如翁者。\n秃尽兔豪锥，磨透铜台瓦。\n谁伴扬雄作解嘲，乌有先生也。", 
    "rhythmic": "卜算子"
  }, 
  {
    "author": "辛弃疾", 
    "content": "珠玉作泥沙，山谷量牛马。\n试上累累丘垅看，谁是强梁者。\n水浸浅深檐，山压高低瓦。\n山水朝来笑问人，翁早归来也。", 
    "rhythmic": "卜算子"
  }, 
  {
    "author": "辛弃疾", 
    "content": "千古李将军，夺得胡儿马。\n李蔡为人在下中，却是封侯者。\n芸草去阵根，笕竹添新瓦。\n万一朝家举力田，舍我其谁也。", 
    "rhythmic": "卜算子"
  }, 
  {
    "author": "辛弃疾", 
    "content": "池上主人，人适忘鱼，鱼适还忘水。\n洋洋乎，翠藻青萍里。\n想鱼兮、无便於此。\n尝试思，庄周正谈两事。\n一明豕虱一羊蚁。\n说蚁慕於膻，於蚁弃知，又说於羊弃意。\n甚虱焚於豕独忘之。\n却骤说於鱼为得计。\n千古遗文，我不知言，以我非子。\n子固非鱼，噫。\n鱼之为计子焉知。\n河水深且广，风涛万倾堪依。\n有网罟如云，鹈鹕成阵，过而留泣计应非。\n其外海茫茫，下有龙伯，饥时一啖千里。\n更任公五十为饵。\n使海上人人厌腥味。\n似鲲鹏、变化能几。\n东游入海，此计直以命为嬉。\n古来谬算狂图，五鼎烹死，指为平地。", 
    "rhythmic": "哨遍"
  }, 
  {
    "author": "辛弃疾", 
    "content": "恨之极。\n恨极销磨不得。\n苌弘事，人道後来，其血三年化为碧。\n郑人缓也泣。\n吾父攻儒助墨。\n十年梦，沈痛化余，秋柏之间既为实。\n相思重相忆。\n被怨结中肠，潜动精魄。\n望夫江上岩岩立。\n嗟一念中变，後期长绝。\n君看启母愤所激。\n又俄倾为石。\n难敌。\n最多力。\n甚一忿沈渊，精气为物。\n依然困斗牛磨角。", 
    "rhythmic": "兰陵王"
  }, 
  {
    "author": "辛弃疾", 
    "content": "著厌霓裳素。\n染胭脂、苎罗山下，浣沙溪渡。\n谁与流霞千古酝，引得东风相误。\n从臾入、吴宫深处。\n鬓乱钗横浑不醒，转越江、地迷归路。\n烟艇小，五湖去。\n当时倩得春留住。\n就锦屏一曲，种种断肠风度。\n才是清明三月近，须要诗人妙句。\n笑援笔、殷勤为赋。\n十样蛮笺纹错绮，粲珠玑、渊掷惊风雨。\n重唤酒，共花语。", 
    "rhythmic": "贺新郎"
  }, 
  {
    "author": "辛弃疾", 
    "content": "碧海成桑野。\n笑人间，江翻平陆，水云高下。\n自是三山颜色好，更著雨婚烟嫁。\n料未必、龙眠能画。\n拟向诗人求幼妇，倩诸君、妙手皆谈马。\n须进酒，为陶写。\n回头鸥鹭瓢泉社。\n莫吟诗、莫抛尊酒，是吾盟也。\n千骑而今遮白发，忘却沧浪亭榭。\n但记得、灞陵呵夜。\n我辈从来文字饮，怕壮怀、激烈须歌者。\n蝉噪也，绿阴夏。", 
    "rhythmic": "贺新郎"
  }, 
  {
    "author": "辛弃疾", 
    "content": "鸟倦飞还矣。\n笑渊明、瓶中储粟，有无能几。\n莲社高人留翁语，我醉宁论许事。\n试沽酒、重斟翁喜。\n一见箫然音韵古，想东篱、醉卧参差是。\n千载下，竟谁似。\n元龙百尺高楼里。\n把新诗、殷勤问我，停云情味。\n北夏门高从拉，何事须人料理。\n翁曾道、繁华朝起。\n尘土人言宁可用，顾青山、与我何如耳。\n歌且和，楚狂子。", 
    "rhythmic": "贺新郎"
  }, 
  {
    "author": "辛弃疾", 
    "content": "肘後俄生柳。\n叹人生、不如意事，十常八九。\n右手淋浪才有用，闲却持螯左手。\n谩赢得、伤今感旧。\n投阁先生惟寂寞，笑是非、不了身前後。\n持此语，问乌有。\n青山幸自重重秀。\n问新来、萧萧木落，颇堪秋否。\n总被西风都瘦损，依旧千岩万岫。\n把万事、无言搔首。\n翁比渠侬人谁好，是我常、与我周旋久。\n宁作我，一杯酒。", 
    "rhythmic": "贺新郎"
  }, 
  {
    "author": "辛弃疾", 
    "content": "风狂雨横，是邀勒园林，几多桃李。\n待上层楼无气力，尘满栏干谁倚。\n就火添衣，移香傍枕，莫卷朱帘起。\n元宵过也，春寒犹自如此。\n为问几日新晴，鸠鸣屋上，鹊报檐前喜。\n揩试老来诗句眼，要看拍堤春水。\n月下凭肩，花边系马，此兴今休矣。\n溪南酒贱，光阴只在弹指。", 
    "rhythmic": "念奴娇"
  }, 
  {
    "author": "辛弃疾", 
    "content": "洞庭春晚，旧传恐是，人间尤物。\n收拾瑶池倾国艳，来向朱栏一壁。\n透户龙香，隔帘莺语，料得肌如血。\n月妖真态，是谁教避人杰。\n酒罢归对寒窗，相留昨夜，应是梅花发。\n赋了高唐犹想像，不管孤灯明灭。\n半面难期，多情易感，愁点星星发。\n绕梁声在，为伊忘味三月。", 
    "rhythmic": "念奴娇"
  }, 
  {
    "author": "辛弃疾", 
    "content": "是谁调护，岁寒枝、都把苍苔封了。\n茅舍疏篱江上路，清夜月高山小。\n摸索应知，曹刘沈谢，何况霜天晓。\n芬芳一世，料君长被花恼。\n惆怅立马行人，一枝最爱，竹外横斜好。\n我向东邻曾醉里，唤起诗家二老。\n拄杖而今，婆娑雪里，又识商山皓。\n请君置酒，看渠与我倾倒。", 
    "rhythmic": "念奴娇"
  }, 
  {
    "author": "辛弃疾", 
    "content": "老子平生，笑尽人间，儿女怨恩。\n况白头能几，定应独往，青云得意，见说长存。\n抖擞衣冠，怜渠无恙，合挂当年神武门。\n都如梦，算能争几许，鸡晓钟昏。\n此心无有新冤。\n况抱瓮年来自灌园。\n但凄凉顾影，频悲往事，殷勤对佛，欲问前因。\n却怕青山，也妨贤路，休斗尊前见在身。\n山中友，试高吟楚些，重与招魂。", 
    "rhythmic": "沁园春"
  }, 
  {
    "author": "辛弃疾", 
    "content": "有美人兮，玉佩琼踞，吾梦见之。\n问斜阳犹照，渔樵故里，长桥谁记，今故期思。\n物化苍茫，神游仿佛，春与猿吟秋鹤飞。\n还惊笑，向晴波忽见，千丈虹霓。\n觉来西望崔嵬。\n更上有青枫下有溪。\n待空山自荐，寒泉秋菊，中流却送，桂棹兰旗。\n万事长嗟，百年双鬓，吾非斯人谁与归。\n凭阑久，正清愁未了，醉墨休题。", 
    "rhythmic": "沁园春"
  }, 
  {
    "author": "辛弃疾", 
    "content": "我试评君，君定何如，玉川似之。\n记李花初发，乘云共语，梅花开後，对月相思。\n白发重来，画桥一望，秋水长天孤鹜飞。\n同吟处，看佩摇明月，衣卷青霓。\n相君高节崔嵬。\n是此处耕岩与钓溪。\n被西风吹尽，村箫社鼓，青山留得，松盖云旗。\n吊古愁浓，怀人日暮，一片心从天外归。\n新词好，似凄凉楚些，字字堪题。", 
    "rhythmic": "沁园春"
  }, 
  {
    "author": "辛弃疾", 
    "content": "我醉狂吟，君作新声，倚歌和之。\n算芬芳定向，梅间得意，轻清多是，雪里寻思。\n朱雀桥边，何人会道，野草斜阳春燕飞。\n都休问，甚元无霁雨，却有晴霓。\n诗坛千丈崔嵬。\n更有笔如山墨作溪。\n看君才未数，曹刘敌手，风骚合受，屈宋降旗。\n谁识相如，平生自许，慷慨须乘驷马归。\n长安路，问垂虹千柱，何处曾题。", 
    "rhythmic": "沁园春"
  }, 
  {
    "author": "辛弃疾", 
    "content": "落日古城角，把酒劝君留。\n长安路远，何事风雪敝貂裘。\n散尽黄金身世，不管秦楼人怨，归计狎沙鸥。\n明夜扁舟去，和月载离愁。\n功名事，身未老，几时休。\n诗书万卷，致身须到古伊周。\n莫学班超投笔，纵得封侯万里，憔悴老边州。\n何处依刘客，寂寞赋登楼。", 
    "rhythmic": "水调歌头"
  }, 
  {
    "author": "辛弃疾", 
    "content": "官事未易了，且向酒边来。\n君如无我，问君怀抱向谁开。\n但放平生丘壑，莫管旁人嘲骂，深蛰要惊雷。\n白发还自笑，何地置衰颓。\n五车书，千古饮，百篇才。\n新词未到，琼瑰先梦满吾怀。\n已过西风重九，且要黄花入手，诗兴未关梅。\n君要花满县，桃李趁时栽。", 
    "rhythmic": "水调歌头"
  }, 
  {
    "author": "辛弃疾", 
    "content": "千里渥洼种，名动帝王家。\n金銮当日奏草，落笔万龙蛇。\n带得无边春下，等待江山都老，教看鬓方鸦。\n莫管钱流地，且拟醉黄花。\n唤双成，歌弄玉，舞绿华。\n一觞为饮千岁，江海吸流霞。\n闻道清都帝所，要挽银河仙浪，西北洗胡沙。\n回首日边去，云里认飞车。", 
    "rhythmic": "水调歌头"
  }, 
  {
    "author": "辛弃疾", 
    "content": "千古老蟾口，云洞插天开。\n涨痕当日何事，汹涌到崔嵬。\n攫土抟沙儿戏，翠谷苍崖几变，风雨化人来。\n万里须臾耳，野马骤空埃。\n笑年来，蕉鹿梦，画蛇杯。\n黄花憔悴风露，野碧涨荒莱。\n此会明年谁健，後日犹今视昔，歌舞只空台。\n爱酒陶元亮，无酒正徘徊。", 
    "rhythmic": "水调歌头"
  }, 
  {
    "author": "辛弃疾", 
    "content": "文字觑天巧，亭榭定风流。\n平生丘壑，岁晚也作稻粱谋。\n五亩园中秀野，一水田将绿绕，不胜秋。\n饭饱对花竹，可是便忘忧。\n吾老矣，探禹穴，欠东游。\n君家风月几许，白鸟去悠悠。\n插架牙签万轴，射虎南山一骑，容我揽不。\n更欲劝君酒，百尺卧高楼。", 
    "rhythmic": "水调歌头"
  }, 
  {
    "author": "辛弃疾", 
    "content": "日月如磨蚁，万事且浮休。\n君看檐外江水，滚滚自东流。\n风雨瓢泉夜半，花草雪楼春到，老子已菟裘。\n岁晚问无恙，归计橘千头。\n梦连环，歌弹铗，赋登楼。\n黄鸡白酒，君去村社一番秋。\n长剑倚天谁问，夷甫诸人堪笑，西北有神州。\n此事君自了，千古一扁舟。", 
    "rhythmic": "水调歌头"
  }, 
  {
    "author": "辛弃疾", 
    "content": "说与西湖客，观水更观山。\n淡妆浓抹西子，唤起一时观。\n种柳人今天上，对酒歌翻水调，醉墨卷秋澜。\n老子兴不浅，歌舞莫教闲。\n看尊前，轻聚散，少悲欢。\n城头无限今古，落日晓霜寒。\n谁唱黄鸡白酒，犹记红旗清夜，千骑月临关。\n莫说西州路，且尽一杯看。", 
    "rhythmic": "水调歌头"
  }, 
  {
    "author": "辛弃疾", 
    "content": "万事一杯酒，长叹复长歌。\n杜陵有客，刚赋云外筑婆娑。\n须信功名儿辈，谁识年来心事，古井不生波。\n种种看余发，积雪就中多。\n二三子，问丹桂，倩素娥。\n平生萤雪，男儿无奈五车何。\n看取长安得意，莫恨春风看尽，花柳自蹉砣。\n今夕且欢笑，明月镜新磨。", 
    "rhythmic": "水调歌头"
  }, 
  {
    "author": "辛弃疾", 
    "content": "岁岁有黄菊，千载一东篱。\n悠然政须两字，长笑退之诗。\n自古此山元有，何事当时才见，此意有谁知。\n君起更斟酒，我醉不须辞。\n回首处，云正出，鸟倦飞。\n重来楼上，一句端的与君期。\n都把轩窗写遍，更使儿童诵得，归去来兮辞。\n万卷有时用，植杖且耘耔。", 
    "rhythmic": "水调歌头"
  }, 
  {
    "author": "辛弃疾", 
    "content": "渊明最爱菊，三径也栽松。\n何人收拾，千载风味此山中。\n手把离骚读遍，自扫落英餐罢，杖屦晓霜浓。\n皎皎太独立，更插万芙蓉。\n水潺，云洞，石。\n素琴浊酒唤客，端有古人风。\n却怪青山能巧，政尔横看成岭，转面已成峰。\n诗句得活法，日月有新工。", 
    "rhythmic": "水调歌头"
  }, 
  {
    "author": "辛弃疾", 
    "content": "美景良辰，算只是、可人风月。\n况素节扬辉，长是十分清彻。\n著意登楼瞻玉兔，何人张幕遮银阙。\n倩飞帘、得得为吹开，凭谁说。\n弦与望，从园缺。\n今与昨，何区别。\n羡夜来手把，桂花堪折。\n安得便登天柱上，从容陪伴酬佳节。\n更如今，不听麈谈清，愁如发。", 
    "rhythmic": "满江红"
  }, 
  {
    "author": "辛弃疾", 
    "content": "点火樱桃，照一架、荼シ如雪。\n春正好，见龙孙穿破，紫苔苍壁。\n乳燕引雏飞力弱，流莺唤友娇声怯。\n问春归、不肯带愁归，肠千结。\n层楼望，春山叠。\n家何在，烟波隔。\n把古今遗恨，向他谁说。\n蝴碟不传千里梦，子规叫断三更月。\n听声声、枕上劝人归，归难得。", 
    "rhythmic": "满江红"
  }, 
  {
    "author": "辛弃疾", 
    "content": "汉水东流，都洗尽、髭胡膏血。\n人尽说、君家飞将，旧时英烈。\n破敌金城雷过耳，谈兵玉帐冰生颊。\n想王郎、结发赋从戎，传遗业。\n腰间剑，聊弹铗。\n尊中酒，堪为别。\n况故人新拥，汉坛旌节。\n马革裹尸当自誓，蛾眉伐性休重说。\n但从今、记取楚楼风，裴台月。", 
    "rhythmic": "满江红"
  }, 
  {
    "author": "辛弃疾", 
    "content": "风卷庭梧，黄叶坠、新凉如洗。\n一笑折、秋英同赏，弄香蕊。\n天远难穷休久望，楼高欲下还重倚。\n拼一襟、寂寞泪弹秋，无人会。\n今古恨，沈荒垒。\n悲欢事，随流水。\n想登楼青鬓，未堪憔悴。\n极目烟横山数点，孤舟月淡人千里。\n对婵娟、从此话离愁，金尊里。", 
    "rhythmic": "满江红"
  }, 
  {
    "author": "辛弃疾", 
    "content": "紫陌飞尘，望十里、雕鞍绣毂。\n春未老、已惊台榭，瘦红肥绿。\n睡雨海棠犹倚醉，舞风杨柳难成曲。\n问流莺、能说故园无，曾相熟。\n岩泉上，飞凫浴。\n巢林下，栖禽宿。\n恨荼シ开晚，谩翻船玉。\n莲社岂堪谈昨梦，兰亭何处寻遗墨。\n但羁怀、空自倚秋千，无心蹴。", 
    "rhythmic": "满江红"
  }, 
  {
    "author": "辛弃疾", 
    "content": "汉节东南，看驷马、光华周道。\n须信是、七闽还有，福星来到。\n庭草自生心意足，榕阴不动秋光好。\n问不知，何处著君侯，蓬莱岛。\n还自笑，人今老。\n空有恨，萦怀抱。\n记江湖十载，厌持旌纛。\n落我材无所用，易除殆类无根潦。\n但欲搜、好语谢新词，羞琼报。", 
    "rhythmic": "满江红"
  }, 
  {
    "author": "辛弃疾", 
    "content": "半山佳句，最好是、吹香隔屋。\n又还怪、冰霜侧畔，蜂儿成簇。\n更把香来薰了月，却教影去斜侵竹。\n似神清、骨冷住西湖，何由俗。\n根老大，穿坤轴。\n枝夭袅，蟠龙斛。\n快酒兵长俊，诗坛高筑。\n一再人来风味恶，两三杯後花缘熟。\n记五更、联句失弥明，龙衔烛。", 
    "rhythmic": "满江红"
  }, 
  {
    "author": "辛弃疾", 
    "content": "老子平生，原自有、金盘华屋。\n还又要、万间寒士，眼前突兀。\n一舸归来轻似叶，两翁相对清如鹄。\n道如今、吾亦爱吾庐，多松菊。\n人道是，荒年毂。\n还又似，丰年玉。\n甚等闲却为，鲈鱼归速。\n野鹤溪边留杖屦，行人墙外听丝竹。\n问近来、风月几篇诗，三千轴。", 
    "rhythmic": "满江红"
  }, 
  {
    "author": "辛弃疾", 
    "content": "两峡崭岩，问谁占、清风旧筑。\n更满眼、云来鸟去，涧红山绿。\n世上无人供笑傲，门前有客休迎肃。\n怕凄凉、无物伴君时，多栽竹。\n风采妙，凝冰玉。\n诗句好，馀膏馥。\n叹只今人物，一夔应足。\n人似秋鸿无定住，事如飞弹须园熟。\n笑君侯、陪酒又陪歌，阳春曲。", 
    "rhythmic": "满江红"
  }, 
  {
    "author": "辛弃疾", 
    "content": "千古江山，英雄无觅，孙仲谋处。\n舞榭歌台，风流总被，雨打风吹去。\n斜阳草树，寻常巷陌，人道寄奴曾住。\n想当年，金戈铁马，气吞万里如虎。\n元嘉草草，封狼居胥，赢得仓皇北顾。\n四十三年，望中犹记，烽火扬州路。\n可堪回首，佛狸祠下，一片神鸦社鼓。\n凭谁问，廉颇老矣，尚能饭否。", 
    "rhythmic": "永遇乐"
  }, 
  {
    "author": "辛弃疾", 
    "content": "见说岷峨千古雪。\n都作岷峨山上石。\n君家右史老泉公，千金费尽勤收拾。\n一堂真石室。\n空庭更与添突兀。\n记当时，长编笔砚，日日云烟湿。\n野老时逢山鬼泣。\n谁夜持山去难觅。\n有人依样入明光，玉阶之下岩岩立。\n琅无数碧。", 
    "rhythmic": "归朝欢"
  }, 
  {
    "author": "辛弃疾", 
    "content": "雁霜寒透幕。\n正护月云轻，嫩冰犹薄。\n溪奁照梳掠。\n想含香弄粉，艳妆难学。\n玉肌瘦弱。\n更重重、龙绡衬著。\n倚东风，一笑嫣然，转盼万花羞落。\n寂寞。\n家山何在，雪後园林，水边楼阁。\n瑶池旧约。\n鳞鸿更杖谁托。\n粉蝶儿只解，寻桃觅柳，开遍南枝未觉。\n但伤心，冷落黄昏，数声画角。", 
    "rhythmic": "瑞鹤仙"
  }, 
  {
    "author": "辛弃疾", 
    "content": "东南形胜，人物风流，白头见君恨晚。\n便觉君家叔度，去人未远。\n长怜士元骥足，道直须、别驾方展。\n问个里，待怎生销杀，胸中万卷。\n况有星辰剑履，是传家合在，玉皇香案。\n零落新诗，我欠可人消遣。\n留君再三不住，便直饶、万家泪眼。\n怎抵得，这眉间、黄色一点。", 
    "rhythmic": "声声慢"
  }, 
  {
    "author": "辛弃疾", 
    "content": "秦望山头，看乱云急雨，倒立江湖。\n不如云者为雨，雨者云乎。\n长空万里，被西风、变灭须臾。\n回首听，月明天籁，人间万窍号呼。\n谁向若耶溪上，倩美人西去，麋鹿姑苏。\n至今故国人望，一舸归欤。", 
    "rhythmic": "汉宫春"
  }, 
  {
    "author": "辛弃疾", 
    "content": "亭上秋风，记去年袅袅，曾到吾庐。\n山河举目虽异，风景非殊。\n功成者去，觉团扇、便与人疏。\n吹不断，斜阳依旧，茫茫禹迹都无。\n千古茂陵词在，甚风流章句，解拟相如。\n只今木落江冷，眇眇愁余。", 
    "rhythmic": "汉宫春"
  }, 
  {
    "author": "辛弃疾", 
    "content": "心似孤僧，更茂林修竹，山上精庐。\n维摩定自非病，谁遣文殊。\n白头自昔，叹相逢、语密情疏。\n倾盖处，论心一语，只今还有公无。\n最喜阳春妙句，被西风吹堕，金玉铿如。\n夜来归梦江上，父老欢予。", 
    "rhythmic": "汉宫春"
  }, 
  {
    "author": "辛弃疾", 
    "content": "达则青云，便玉堂金马，穷则茅庐。\n逍遥小大自适，鹏何殊。\n君如星斗，灿中天、密密疏疏。\n荒草外，自怜萤火，清光暂有还无。\n千古季鹰犹在，向松江道我，问讯何如。\n白头爱山下去，翁定嗔予。", 
    "rhythmic": "汉宫春"
  }, 
  {
    "author": "辛弃疾", 
    "content": "冰姿玉骨，自是清凉□。\n此度浓妆为谁改。\n向竹篱茅舍，几误佳期。\n招伊怪，满脸颜红微带。\n寿阳妆鉴里，应是承恩，纤手重匀异香在。\n怕等闲、春未到，雪里先开，风流、说与群芳不解。\n更总做、北人未识伊，据品调，难作杏花看待。", 
    "rhythmic": "洞仙歌"
  }, 
  {
    "author": "辛弃疾", 
    "content": "贤愚相去，算其间能几。\n差以毫厘缪千里。\n细思量义利，舜跖之分，孳孳者，等是鸡鸣而起。\n味甘终易坏，岁晚还知，君子之交淡如水。\n一饷聚飞蚊，其响如雷，深自觉、昨非今是。\n羡安乐窝中泰和汤，更剧饮，无过半醺而已。", 
    "rhythmic": "洞仙歌"
  }, 
  {
    "author": "辛弃疾", 
    "content": "九衢中，杯逐马，带随车。\n问谁解、爱惜琼华。\n何如竹外，静听蟹行沙。\n自怜是，海山头，种玉人家。\n纷如斗，娇如舞，才整整，又斜斜。\n要图画，还我渔蓑。", 
    "rhythmic": "上西平・金人捧露盘"
  }, 
  {
    "author": "辛弃疾", 
    "content": "恨如新，新恨了，又重新。\n看天上、多少浮云。\n江南好景，落花时节又逢君。\n夜来风雨，春归似欲留人。\n尊如海，人如玉，诗如锦，笔如神。\n能几字、尽殷勤。", 
    "rhythmic": "上西平・金人捧露盘"
  }, 
  {
    "author": "辛弃疾", 
    "content": "不堪，早教百草放春归。\n江头愁杀吾累。\n却觉君侯雅句，千载共心期。\n便留春甚乐，乐了须悲。\n琼而素而。\n被花恼、只莺知。\n正要千锺角酒，五字栽诗。", 
    "rhythmic": "婆罗门引"
  }, 
  {
    "author": "辛弃疾", 
    "content": "卮酒向人时，和气先倾倒。\n最要然然可可，万事称好。\n滑稽坐上，更对鸱夷笑。\n寒与热，总随人，甘国老。\n少年使酒，出口人嫌拗。\n此个和合道理，近日方晓。", 
    "rhythmic": "千年调"
  }, 
  {
    "author": "辛弃疾", 
    "content": "暗香横路雪垂垂。\n晚风吹。\n晓风吹。\n花意争春，先出岁寒枝。\n毕竟一年春事了，缘太早，却成迟。\n未应全是雪霜姿。\n欲开时。\n未开时。", 
    "rhythmic": "江神子・江城子"
  }, 
  {
    "author": "辛弃疾", 
    "content": "五云高处望西清。\n玉阶升。\n棣华荣。\n筑屋溪头，楼观画难成。\n长夜笙歌还起问，谁放月，又西沉。\n家传鸿宝旧知名。\n看长生。\n奉严宸。", 
    "rhythmic": "江神子・江城子"
  }, 
  {
    "author": "辛弃疾", 
    "content": "忆对中秋丹桂丛。\n花在杯中。\n月在杯中。\n今宵楼上一尊同。\n云湿纱窗。\n雨湿纱窗。\n浑欲乘风问化工。\n路也难通。\n信也难通。\n满堂惟有烛花红。\n杯且从容。\n歌且从容。", 
    "rhythmic": "一翦梅"
  }, 
  {
    "author": "辛弃疾", 
    "content": "夜月楼台，秋香院宇。\n笑吟吟地人来去。\n是谁秋到便凄凉，当年宋玉悲如许。\n随分杯盘，等闲歌舞。\n问他有甚堪悲处。\n思量却也有悲时，重阳节近多风雨。", 
    "rhythmic": "踏莎行"
  }, 
  {
    "author": "辛弃疾", 
    "content": "弄影阑干，吹香岩谷。\n枝枝点点黄金粟。\n未堪收拾付薰炉，窗前且把离骚读。\n奴仆葵花，儿曹金菊。\n一秋风露清凉足。\n傍边只欠个娥，分明身在蟾宫宿。", 
    "rhythmic": "踏莎行"
  }, 
  {
    "author": "辛弃疾", 
    "content": "吾道悠悠，忧心悄悄。\n最无聊处秋光到。\n西风林外有啼鸦，斜阳山下多衰草。\n长忆商山，当年四老。\n尘埃也走咸阳道。\n为谁书到便幡然，至今此意无人晓。", 
    "rhythmic": "踏莎行"
  }, 
  {
    "author": "辛弃疾", 
    "content": "金印累累佩陆离。\n河梁更赋断肠诗。\n莫拥旌旗真个去。\n何处。\n玉堂元自要论思。\n且约风流三学士。\n同醉。\n春风看试几枪旗。\n从此酒酣明月夜。", 
    "rhythmic": "定风波"
  }, 
  {
    "author": "辛弃疾", 
    "content": "野草闲花不当春。\n杜鹃却是旧知闻。\n谩道不如归去住。\n梅雨。\n石榴花又是离魂。\n前殿群臣深殿女。\n赭袍一点万红巾。\n莫问兴亡今几主。", 
    "rhythmic": "定风波"
  }, 
  {
    "author": "辛弃疾", 
    "content": "菩萨丛中惠眼，硕人诗里娥眉。\n天上人间真福相，画就描成好靥儿。\n行时娇更迟。\n劝酒偏他最劣，笑时犹有些痴。", 
    "rhythmic": "破阵子"
  }, 
  {
    "author": "辛弃疾", 
    "content": "小靥人怜都恶瘦，曲眉天与长颦。\n沈思欢事惜腰身。\n枕添离别泪，粉落却深匀。\n翠袖盈盈浑力薄，玉笙袅袅愁新。\n夕阳依旧倚窗尘。\n叶红苔郁碧，深院断无人。", 
    "rhythmic": "临江仙"
  }, 
  {
    "author": "辛弃疾", 
    "content": "逗晓莺啼声昵昵，掩关高树冥冥。\n小渠春浪细无声。\n井床听夜雨，出藓辘轳青。\n碧草旋荒金谷路，乌丝重记兰亭。\n强扶残醉绕云屏。\n一枝风露湿，花重入疏棂。", 
    "rhythmic": "临江仙"
  }, 
  {
    "author": "辛弃疾", 
    "content": "春色饶君白发了，不妨倚绿偎红。\n翠鬟催唤出房栊。\n垂肩金缕窄，蘸甲宝杯浓。\n睡起鸳鸯飞燕子，门前沙暖泥融。\n画楼人把玉西东。\n舞低花外月，唱澈柳边风。", 
    "rhythmic": "临江仙"
  }, 
  {
    "author": "辛弃疾", 
    "content": "金谷无烟宫树绿，嫩寒生怕春风。\n博山微透暖薰笼。\n小楼春色里，幽梦雨声中。\n别浦鲤鱼何日到，锦书封恨重重。\n海棠花下去年逢。\n也应随分瘦，忍泪觅残红。", 
    "rhythmic": "临江仙"
  }, 
  {
    "author": "辛弃疾", 
    "content": "手种门前乌桕树，而今千尺苍苍。\n田园只是旧耕桑。\n杯盘风月夜，箫鼓子孙忙。\n七十五年无事客，不妨两鬓如霜。\n绿窗地调红妆。\n更从今日醉，三万六千场。", 
    "rhythmic": "临江仙"
  }, 
  {
    "author": "辛弃疾", 
    "content": "手拈黄花无意绪，等闲行尽回廊。\n卷帘芳桂散馀香。\n枯荷难睡鸭，疏雨暗池塘。\n忆得旧时携手处，如今水远山长。\n罗巾泪别残妆。\n旧欢新梦里，闲处却思量。", 
    "rhythmic": "临江仙"
  }, 
  {
    "author": "辛弃疾", 
    "content": "冷雁寒云渠有恨，春风自满余怀。\n更教无日不花开。\n未须愁菊尽，相次有梅来。\n多病近来浑止酒，小槽空压新醅。\n青山却自要安排。\n不须连日醉，且进两三杯。", 
    "rhythmic": "临江仙"
  }, 
  {
    "author": "辛弃疾", 
    "content": "六十三年无限事，从头悔恨难追。\n已知六十二年非。\n只应今日是，後日又寻思。\n少是多非惟有酒，何须过後方知。\n从今休似去年时。\n病中留客饮，醉里和人诗。", 
    "rhythmic": "临江仙"
  }, 
  {
    "author": "辛弃疾", 
    "content": "窄样金杯教换了，房栊试听珊珊。\n莫教秋扇雪团团。\n古今悲笑事，长付後人看。\n记取桔槔春雨後，短畦菊艾相连。\n拙於人处巧于天。\n君看流水地，难得正方园。", 
    "rhythmic": "临江仙"
  }, 
  {
    "author": "辛弃疾", 
    "content": "醉帽吟鞭花不住，却招花共商量。\n人生何必醉为乡。\n从教斟酒浅，休更和诗忙。\n一斗百篇风月地，饶他老子当行。\n从今三万六千场。\n青青头上发，还作柳丝长。", 
    "rhythmic": "临江仙"
  }, 
  {
    "author": "辛弃疾", 
    "content": "祗恐牡丹留不住，与春约束分明。\n未开微雨半开晴。\n要花开定准，又更与花盟。\n魏紫朝来将进酒，玉盘盂样先呈。\n红似向舞腰横。\n风流人不见，锦绣夜间行。", 
    "rhythmic": "临江仙"
  }, 
  {
    "author": "辛弃疾", 
    "content": "老去浑身无著处，天教只住山林。\n百年光景百年心。\n更欢须叹息，无病也呻吟。\n试向浮瓜沈李处，清风散发披襟。\n莫嫌浅後更频斟。\n要他诗句好，须是酒杯深。", 
    "rhythmic": "临江仙"
  }, 
  {
    "author": "辛弃疾", 
    "content": "偶向停云堂上坐，晓猿夜鹤惊猜。\n主人何事太尘埃。\n低头还说向，被召又重来。\n多谢北山山下老，殷勤一语佳哉。\n借君竹杖与芒鞋。\n径须从此去，深入白云堆。", 
    "rhythmic": "临江仙"
  }, 
  {
    "author": "辛弃疾", 
    "content": "泪眼送君倾似雨。\n不折垂杨，只倩愁随去。\n有底风光留不住。\n烟波万顷春江橹。\n老马临流痴不渡。\n应惜障泥，忘了寻春路。\n身在稼轩安稳处。\n书来不用多行数。", 
    "rhythmic": "蝶恋花"
  }, 
  {
    "author": "辛弃疾", 
    "content": "燕语莺啼人乍远。\n却恨西园，依旧莺和燕。\n笑语十分愁一半。\n翠围特地春光暖。\n只道书来无过雁。\n不道柔肠，近日无肠断。\n柄玉莫摇湘泪点。\n怕君唤作秋风扇。", 
    "rhythmic": "蝶恋花"
  }, 
  {
    "author": "辛弃疾", 
    "content": "洗尽机心随法喜。\n看取尊前，秋思如春意。\n谁与先生宽发齿。\n醉时惟有歌而已。\n岁月何须溪上记。\n千古黄花，自有渊明比。\n高卧石龙呼不起。\n微风不动天如醉。", 
    "rhythmic": "蝶恋花"
  }, 
  {
    "author": "辛弃疾", 
    "content": "何物能令公怒喜。\n山要人来，人要山无意。\n恰似哀筝弦下齿。\n千情万意无时已。\n自要溪堂韩作记。\n今代机云，好语花难比。\n老眼狂花空处起。\n银钩未见心先醉。", 
    "rhythmic": "蝶恋花"
  }, 
  {
    "author": "辛弃疾", 
    "content": "何处望神州。\n满眼风光北固楼。\n千古兴亡多少事，悠悠。\n不尽长江衮衮流。\n年少万兜鍪。\n坐断东南战未休。\n天下英雄谁敌手。\n曹刘。\n生子当如孙仲谋。", 
    "rhythmic": "南乡子"
  }, 
  {
    "author": "辛弃疾", 
    "content": "别恨妆成白发新。\n空教儿女笑阵人。\n醉寻夜雨旗亭酒，梦断东风辇路尘。\n骑，青云。\n看公冠佩玉阶春。\n忠言句句唐虞际，便是人间要路津。", 
    "rhythmic": "鹧鸪天"
  }, 
  {
    "author": "辛弃疾", 
    "content": "樽俎风流有几人。\n当年未遇已心亲。\n金陵种柳欢娱地，庾岭逢梅寂寞滨。\n樽似海，笔如神。\n故人南北一般春。\n玉人好把新妆样，淡画眉儿浅注唇。", 
    "rhythmic": "鹧鸪天"
  }, 
  {
    "author": "辛弃疾", 
    "content": "指点斋尊特地开。\n风帆莫引酒船回。\n方惊共折津头柳，却喜重寻岭上梅。\n催月上，唤风来。\n莫愁瓶罄耻金。\n只愁画角楼头起，急管哀弦次第催。", 
    "rhythmic": "鹧鸪天"
  }, 
  {
    "author": "辛弃疾", 
    "content": "困不成眠奈夜何。\n情知归未转愁多。\n暗将往事思量遍，谁把多情恼乱他。\n些底事，误人哪。\n不成真个不思家。\n娇痴却妒香香睡，唤起醒松说梦些。", 
    "rhythmic": "鹧鸪天"
  }, 
  {
    "author": "辛弃疾", 
    "content": "梦断京华故倦游。\n只今芳草替人愁。\n阳关莫作三叠唱，越女应须为我留。\n看逸韵，自名流。\n青衫司马且江州。\n君家兄弟真堪笑，个个能修五凤楼。", 
    "rhythmic": "鹧鸪天"
  }, 
  {
    "author": "辛弃疾", 
    "content": "一夜清霜变鬓丝。\n怕愁刚把酒禁持。\n玉人今夜相思不，想见频将翠枕移。\n真个恨，未多时。\n也应香雪减些儿。\n菱花照面须频记，曾道偏宜浅画眉。", 
    "rhythmic": "鹧鸪天"
  }, 
  {
    "author": "辛弃疾", 
    "content": "木落山高一夜霜。\n北风驱雁又离行。\n无言每觉情怀好，不饮能令兴味长。\n频聚散，试思量。\n为谁春草梦池塘。\n中年长作东山恨，莫遣离歌苦断肠。", 
    "rhythmic": "鹧鸪天"
  }, 
  {
    "author": "辛弃疾", 
    "content": "抛却山中诗酒窠。\n却来官府听笙歌。\n闲愁做弄天来大，白发栽埋日许多。\n新剑戟，旧风波。\n天生予懒奈予何。\n此身已觉浑无事，却教儿童莫恁麽。", 
    "rhythmic": "鹧鸪天"
  }, 
  {
    "author": "辛弃疾", 
    "content": "桃李漫山过眼空。\n也宜恼损杜陵翁。\n若将玉骨冰姿比，李蔡为人在下中。\n寻驿使，寄芳容。\n垅头休放马蹄松。\n吾家离落黄昏後，剩有西湖处士风。", 
    "rhythmic": "鹧鸪天"
  }, 
  {
    "author": "辛弃疾", 
    "content": "晚岁躬耕不怨贫。\n只鸡斗酒聚比邻。\n都无晋宋之间事，自是羲皇以上人。\n千载後，百篇存。\n更无一字不清真。\n若教王谢诸郎在，未抵柴桑陌上尘。", 
    "rhythmic": "鹧鸪天"
  }, 
  {
    "author": "辛弃疾", 
    "content": "发底青青无限春。\n落红飞雪谩纷纷。\n黄花也伴秋光老，何事尊前见在身。\n书万卷，笔如神。\n眼看同辈上青云。\n个中不许儿童会，只恐功名更逼人。", 
    "rhythmic": "鹧鸪天"
  }, 
  {
    "author": "辛弃疾", 
    "content": "老退何曾说著官。\n今朝放罪上恩宽。\n便支香火真侍俸，更缀文书旧殿班。\n扶病脚，洗衰颜。\n快从老病借衣冠。\n此身忘世浑容易，使世相忘却自难。", 
    "rhythmic": "鹧鸪天"
  }, 
  {
    "author": "辛弃疾", 
    "content": "绿鬓都无白发侵。\n醉时拈笔越精神。\n爱将芜语追前事，更把梅花比那人。\n回急雪，遏行云。\n近时歌舞旧时情。\n君侯要识谁轻重，看取金杯几许深。", 
    "rhythmic": "鹧鸪天"
  }, 
  {
    "author": "辛弃疾", 
    "content": "泉上长吟我独清。\n喜君来共雪争明。\n已惊并水鸥无色，更怪行沙蟹有声。\n添爽气，动雄情。\n奇因六出忆陈平。\n却嫌鸟雀投林去，触破当楼云母屏。", 
    "rhythmic": "鹧鸪天"
  }, 
  {
    "author": "辛弃疾", 
    "content": "莫春光花下游。\n便须准备落花愁。\n百年雨打风吹却，万事三平二满休。\n将扰扰，付悠悠。\n此生於世百无忧。\n新愁次第相抛舍，要伴春归天尽头。", 
    "rhythmic": "鹧鸪天"
  }, 
  {
    "author": "辛弃疾", 
    "content": "暮年不赋短长词。\n和得渊明数首诗。\n君自不归归甚易，今犹未足足何时。", 
    "rhythmic": "瑞鹧鸪"
  }, 
  {
    "author": "辛弃疾", 
    "content": "声名少日畏人知。\n老去行藏与愿违。\n山草旧曾呼远志，故人今又寄当归。", 
    "rhythmic": "瑞鹧鸪"
  }, 
  {
    "author": "辛弃疾", 
    "content": "胶胶扰扰几时休。\n一出山来不自由。\n秋水观中山月夜，停云堂下菊花秋。", 
    "rhythmic": "瑞鹧鸪"
  }, 
  {
    "author": "张炎", 
    "content": "向天涯、水流云散，依依往事非旧。\n西湖见说鸥飞去，知有海翁来否。\n风雨後。\n甚客里逢春，尚记花间酒。\n空嗟皓首。\n对茂苑残红，携歌占地，相趁小垂手。\n归时候。\n花径青红尚有。\n好游何事诗瘦。\n龟蒙未肯寻幽兴，曾恋志和渔叟。\n吟啸久。\n爱如此清奇，岁晚忘年友。", 
    "rhythmic": "摸鱼子"
  }, 
  {
    "author": "张炎", 
    "content": "风月似孤山。\n千树斜横水一环。\n天与清香心独领，怡颜。\n冰雪中间屋数间。\n庭户隔尘寰。\n自有云封底用关。\n却笑桃源深处隐，跻攀。\n引得渔翁见不难。", 
    "rhythmic": "南乡子"
  }, 
  {
    "author": "张炎", 
    "content": "一见又天涯。\n人生可叹嗟。\n想难忘、江上琵琶。\n诗酒一瓢风雨外，都莫问，是谁家。\n怜我鬓先华。\n何愁归路赊。", 
    "rhythmic": "南楼令・唐多令"
  }, 
  {
    "author": "张炎", 
    "content": "镂花镌叶。\n满枝风露和香撷。\n引将芳思归吟箧。\n梦与魂同，闲了弄香蝶。\n小楼帘卷歌声歇。\n幽篁独处泉呜咽。", 
    "rhythmic": "醉落魄・一斛珠"
  }, 
  {
    "author": "张炎", 
    "content": "西秦倦旅。\n是几年不听，西湖风雨。\n我托长垂短发，心事时看天语。\n吟箧空随，征衣休换，薜荔犹堪补。\n山能招隐，一瓢闲挂烟树。\n方叹旧国人稀，花间忽见，倾盖浑如故。\n客里不须谈世事，野老安知今古。", 
    "rhythmic": "壶中天・念奴娇"
  }, 
  {
    "author": "张炎", 
    "content": "鬟丝湿雾，扇锦翻桃，尊前乍识欧苏。\n赋笔吟笺，光动万颗骊珠。\n英英岁华未老，怨歌长、空击铜壶。\n细看取，有飘然清气，自与尘疏。\n两水犹存三径，叹绿窗窈窕，谩长新浦。\n茂苑扁舟，底事夜雨江湖。\n当年柳枝放却，又不知、樊素何如。\n向醉里，暗传香、还记也无。", 
    "rhythmic": "声声慢"
  }, 
  {
    "author": "张炎", 
    "content": "黑云飞起。\n夜月啼湘鬼。\n魂返灵根无二纸。\n千古不随流水。\n香心淡染清华。\n似花还似非花。\n要与闲梅相处，孤山山下人家。", 
    "rhythmic": "清平乐"
  }, 
  {
    "author": "张炎", 
    "content": "几年槐市槐花冷，天风又还吹起。\n故箧重寻，闲书再整，犹记灯窗滋味。\n浑如梦里。\n见说道如今，早催行李。\n快买扁舟，第一桥边趁流水。\n阳关须是醉酒，柳条休要折，争似攀桂。\n旧有家声，荣看世美，方了平生英气。\n琼林宴喜。", 
    "rhythmic": "台城路・齐天乐"
  }, 
  {
    "author": "张炎", 
    "content": "万尘自远，径松存、彷佛斜川深意。\n乌石罔边犹记得，竹里吟安一字。\n暗叶禽幽，虚阑荷近，暑薄迟花气。\n行行且止，枯瓢枝上闲寄。\n不恨老却流光，可怜归未得，翻恨流水。\n落落岭头云尚在，一笑生涯如此。", 
    "rhythmic": "壶中天・念奴娇"
  }, 
  {
    "author": "张炎", 
    "content": "隐隐烟痕轻注。\n拂拂脂香微度。\n十二小红楼，人与玉箫何处。\n归去。\n归去。\n醉插一枝风露。", 
    "rhythmic": "如梦令"
  }, 
  {
    "author": "张炎", 
    "content": "路重寻，门半掩、苔老旧时树。\n采药云深，童子更无语。\n怪他流水迢迢，湖天日暮，想只在、芦花多处。\n谩延伫。\n姓名题上芭蕉，凉夜未风雨。\n赋了秋声，还赋断肠句。\n几回独立长桥，扁舟欲唤，待招取、白鹤归去。", 
    "rhythmic": "祝英台近"
  }, 
  {
    "author": "张炎", 
    "content": "不是潇湘风雨。\n不是洞庭烟树。\n醉倒古乾坤，人在孤篷来处。\n休去。\n休去。\n见说桃源无路。", 
    "rhythmic": "如梦令"
  }, 
  {
    "author": "张炎", 
    "content": "琴书半室。\n向桂边偶然，一见秋色。\n老树香迟，清露缀花疑滴。\n山翁翻笑如泥醉，笑生平、无此狂逸。\n晋人游处，幽情付与，酒尊吟笔。\n任萧散、披襟岸帻。\n叹千古犹今，休问何夕。\n发短霜浓，却恐浩歌消得。\n明年野客重来此，探枝头、几分消息。\n望西楼远，西湖更远，也寻梅驿。", 
    "rhythmic": "桂枝香"
  }, 
  {
    "author": "张炎", 
    "content": "春树江东。\n吟正远、清气竟入崆峒。\n问余栖处，只在缥缈山中。\n此去山中何所有，芰荷制了集芙蓉。\n且扶筇。\n倦游万里，独对青松。\n行藏也须在我，笑晋人为菊，出岫方浓。\n淡然无心，古意且许谁同。\n飞符夜深润物，自呼起苍龙雨太空。\n舒还卷，看满楼依旧，霁日光风。", 
    "rhythmic": "瑶台聚八仙・新雁过妆楼"
  }, 
  {
    "author": "张炎", 
    "content": "近水横斜。\n先得月、玉树宛若笼纱。\n散迹苔，墨晕净洗铅华。\n误入罗浮身外梦，似花又却似非花。\n探寒葩。\n倩人醉里，扶过溪沙。\n竹篱几番倦倚，看乍无乍有，如寄生涯。\n更好一枝，时到素壁檐牙。\n香深与春暗却，且休把江头千树夸。\n东家女，试淡妆颠倒，难胜西家。", 
    "rhythmic": "瑶台聚八仙・新雁过妆楼"
  }, 
  {
    "author": "张炎", 
    "content": "老圃堪嗟。\n深夜雨、紫英犹傲霜华。\n暖宿篱根，飞去想怯寒沙。\n采摘浮杯如戏水，晚香淡似夜来些。\n背风斜。\n翠苔径里，描绣人夸。\n白头共开笑口，看试妆满插，云髻双丫。\n蝶也休愁，不是旧日疏葩。\n连枝愿为比翼，问因甚寒城独自花。\n悠然意，对九江山色，还醉陶家。", 
    "rhythmic": "瑶台聚八仙・新雁过妆楼"
  }, 
  {
    "author": "张炎", 
    "content": "花气烘人尚暖，珠光出海犹寒。\n如今贺老见应难。\n解道江南肠断。\n谩击铜壶浩叹，空存锦瑟谁弹。\n庄生蝴蝶梦春还。\n帘外一声莺唤。", 
    "rhythmic": "西江月"
  }, 
  {
    "author": "张炎", 
    "content": "绣屏开了。\n惊诗梦、娇声啼破春悄。\n隐将谱字转清圆，正杏梁声绕。\n看帖帖、蛾眉淡扫。\n不知能聚愁多少。\n叹客里凄凉，尚记得当年雅音，低唱还好。\n同是流落殊乡，相逢何晚，坐对被真花恼。\n贞元朝士已无多，但暮烟衰草。\n未忘得春风窈窕。", 
    "rhythmic": "霜叶飞"
  }, 
  {
    "author": "张炎", 
    "content": "济楚衣裳眉目秀。\n活脱梨园，子弟家声旧。\n诨砌随机开笑口。\n筵前戏谏从来有。\n戛玉敲金裁锦绣。\n引得传情，恼得娇娥瘦。\n离合悲欢成正偶。\n明珠一颗盘中走。", 
    "rhythmic": "蝶恋花"
  }, 
  {
    "author": "张炎", 
    "content": "见梅花、斜倚竹篱边。\n休道北枝寒。\n□□□翠袖，情随眼盼，愁接眉弯。\n一串歌珠清润，绾结玉连环。\n苏小无寻处，元在人间。\n何事凄凉蚓窍，向尊前一笑，歌倒狂澜。\n叹从来古雅，欲觅赏音难。", 
    "rhythmic": "甘州・八声甘州"
  }, 
  {
    "author": "张炎", 
    "content": "俯长江、不占洞庭波，山拔地形高。\n对扶疏古木，浮图倒影，势压雄涛。\n门掩翠微僧院，应有月明敲。\n物换堂安在，断碣闲抛。\n不识庐山真面，是谁将此屋，突兀林坳。\n上层台回首，万境入诗豪。", 
    "rhythmic": "甘州・八声甘州"
  }, 
  {
    "author": "张炎", 
    "content": "屋上青山。\n青未了、凌虚试一凭栏。\n乱峰叠嶂，无限古色苍寒。\n正喜云闲云又去，片云未识我心闲。\n对林峦。\n底须谢屐，何用跻攀。\n三十六梯眺远，任半空笑语，飞落人间。\n赋笔吟笺，尘事竟不相关。\n朝来自然气爽，更好是秋屏宜晚看。\n蓬壶里，有天开图画，休唤边鸾。", 
    "rhythmic": "瑶台聚八仙・新雁过妆楼"
  }, 
  {
    "author": "张炎", 
    "content": "长流万里。\n与沈沈沧海，平分一水。\n孤白争流蟾不没，影落潜蛟惊起。\n莹玉悬秋，绿房迎晓，楼观光疑洗。\n紫箫声袅，四檐吹下清气。\n遥睇浪擎空明，古愁休问，消长盈虚理。\n风入芦花歌忽断，知有渔舟闲舣。", 
    "rhythmic": "壶中天・念奴娇"
  }, 
  {
    "author": "张炎", 
    "content": "翠屏缺处添奇观，修眉远浮孤碧。\n天影微茫，烟痕黯淡，不与千峰同色。\n凭高望极。\n向帘幕中间，冷光流入。\n料得吟僧，数株松下坐苍石。\n泉源犹是故迹。\n煮茶曾味古，还记游历。\n调水符闲，登山屐在，却倚阑干斜日。\n轻阴易□。", 
    "rhythmic": "台城路・齐天乐"
  }, 
  {
    "author": "张炎", 
    "content": "下临无地手扪天。\n上云烟。\n俯山川。\n栖止危巢，不隔道林禅。\n坐处清高风雨隔，全万境，一壶悬。\n我来直欲挟飞仙。\n海为田。\n是何年。", 
    "rhythmic": "江城子"
  }, 
  {
    "author": "张炎", 
    "content": "风雷开万象，散天影、入虚坛。\n看峭壁重云，奇峰献玉，光洗琅。\n青苔古痕暗裂，映参差、石乳倒悬山。\n那得虚无幻境，元来透澈玄关。\n跻攀。\n竟日忘还。\n空翠滴、逼衣寒。\n想邃宇阴阴，炉存太乙，难觅飞丹。", 
    "rhythmic": "木兰花慢"
  }, 
  {
    "author": "张炎", 
    "content": "扁舟忽过芦花浦。\n闲情便随鸥去。\n水国吹箫，虹桥问月，西子如今何许。\n危栏谩抚。\n正独立苍茫，半空飞露。\n倒影虚明，洞庭波映广寒府。\n鱼龙吹浪自舞。\n渺然凌万顷，如听风雨。\n夜气浮山，晴晖荡日，一色无寻秋处。\n惊凫自语。", 
    "rhythmic": "台城路・齐天乐"
  }, 
  {
    "author": "张炎", 
    "content": "千里行秋，支筇背锦，顿怀清友。\n殊乡聚首。\n爱吟犹自诗瘦。\n山人不解思猿鹤，笑问我、韦娘在否。\n记长堤画舫，花柔春闹，几番携手。\n别後都依旧。\n但靖节门前，近来无柳。\n盟鸥尚有。\n可怜西塞渔叟。", 
    "rhythmic": "月下笛"
  }, 
  {
    "author": "张炎", 
    "content": "桃花零落玄都观，刘郎此情谁语。\n鬓发萧疏，襟怀淡薄，空赋天涯羁旅。\n离情万缕。\n第一是难招，旧鸥今雨。\n锦瑟年华，梦中犹记艳游处。\n依依心事最苦。\n片帆浑是月，独抱凄楚。\n屋破容秋，床空对雨，迷却青门瓜圃。\n初荷未暑。", 
    "rhythmic": "台城路・齐天乐"
  }, 
  {
    "author": "张炎", 
    "content": "两翦秋痕，平分水影，炯然冰洁。\n未识新愁，眉心倩人贴。\n无端醉里，通一笑、柔花盈睫。\n痴绝。\n不解送情，倚银屏斜瞥。\n长歌短舞，换羽移宫，飘飘步回雪。\n扶娇倚扇，欲把艳怀说。", 
    "rhythmic": "惜红衣"
  }, 
  {
    "author": "张炎", 
    "content": "江上相逢，更秉烛、浑疑梦里。\n寂寞久，瑟弦尘断，为君重理。\n紫绶金章都莫问，醉中□送揶揄鬼。\n看满头、白雪欲消难，春风起。\n云一片，身千里。\n漂泊地，东西水。\n叹十年不见，我生能几。\n慷慨悲歌惊泪落，古人未必皆如此。\n想今人、愁似古人多，如何是。", 
    "rhythmic": "满江红"
  }, 
  {
    "author": "张炎", 
    "content": "奚囊谢屐。\n向芙蓉城下，□□游历。\n江上沙鸥何所似，白发飘飘行客。\n旷海乘风，长波垂钓，欲把珊瑚拂。\n近来杨柳，却怜浑是秋色。\n日暮空想佳人，楚芳难赠，烟水分明隔。\n老病孤舟天地里，惟有歌声消得。", 
    "rhythmic": "壶中天・念奴娇"
  }, 
  {
    "author": "张炎", 
    "content": "无边香色。\n记涉江自采，锦机云密。\n翦翦红衣，学舞波心旧曾识。\n一见依然似语，流水远、几回空忆。\n看□□、倒影窥妆，玉润露痕湿。\n闲立。\n翠屏侧。\n爱向人弄芳，背酣斜日。\n料应太液。\n三十六宫土花碧。", 
    "rhythmic": "红情・暗香"
  }, 
  {
    "author": "张炎", 
    "content": "碧圆自洁。\n向浅洲远渚，亭亭清绝。\n犹有遗簪，不展秋心，能卷几多炎热。\n鸳鸯密语同倾盖，且莫与、浣纱人说。\n恐怨歌、忽断花风，碎却翠云千叠。\n回首当年汉舞，怕飞去、谩皱留仙裙摺。\n恋恋青衫，犹染枯香，还叹鬓丝飘雪。", 
    "rhythmic": "绿意・疏影"
  }, 
  {
    "author": "张炎", 
    "content": "黄金谁解教歌舞。\n留得当时谱。\n断情残意落人间。\n汉上行云迷却、旧巫山。\n妆楼何处寻樊素。\n空误周郎顾。\n一帘秋雨翦灯看。\n无限羁愁分付、玉箫寒。", 
    "rhythmic": "虞美人"
  }, 
  {
    "author": "张炎", 
    "content": "清气崖深，斜阳木末。\n松风泉水声相答。\n光浮碗面啜先春，何须美酒吴姬压。\n头上乌巾，鬓边白发。\n数间破屋从芜没。\n山中有此玉川人，相思一夜梅花发。", 
    "rhythmic": "踏莎行"
  }, 
  {
    "author": "张炎", 
    "content": "晴野事春游。\n老去寻诗苦未休。\n一似浣花溪上路，清幽。\n烟草纤纤水自流。\n何处偶迟留。\n犹未忘情是酒筹。\n童子策驴人已醉，知不。\n醉里眉攒万国愁。", 
    "rhythmic": "南乡子"
  }, 
  {
    "author": "张炎", 
    "content": "忆得沈香歌断後，深宫客梦迢遥。\n研池残墨溅花妖。\n青山人独自，早不侣渔樵。\n石壁苍寒巾尚挂，松风顶上飘飘。\n神仙那肯混尘嚣。\n诗魂元在此，空向水中招。", 
    "rhythmic": "临江仙"
  }, 
  {
    "author": "张炎", 
    "content": "云冷未全开。\n檐冰雨苔。\n入花根、暧意先回。\n一夜绿房迎晓白，空忆遍、岭头梅。\n如幻旧情怀。\n寻春上吹台。", 
    "rhythmic": "南楼令・唐多令"
  }, 
  {
    "author": "张炎", 
    "content": "步高寒、下观浮远，清晖隔断风雨。\n醉魂误入滁阳路。\n落莫不知何处。\n栏屡拊。\n又却是，秋城自有芙蓉主。\n重游倦旅。\n对万壑千岩，长江巨浪，空翠洒衣履。\n景如许。\n都被楼台占取。\n晴岚暖霭朝暮。\n乾坤静里闲居赋。\n评泊水经茶谱。\n留胜侣。\n更底用，林泉曳杖寻桑苎。", 
    "rhythmic": "摸鱼子"
  }, 
  {
    "author": "张炎", 
    "content": "清时乐事中园赋，怡情楚花湘草。\n秀色通帘，生香聚酒，修景常留池沼。\n闲居自好。\n奈车马喧尘，未教闲了。\n把菊清游，冷红飞下洞庭晓。\n寻泉同步翠杳。\n更将秋共远，书画船小。\n款竹谁家，盟鸥某水，白月光涵圆峤。\n天浮浩渺。", 
    "rhythmic": "台城路・齐天乐"
  }, 
  {
    "author": "张炎", 
    "content": "温泉浴罢，酣酒才苏，洗妆犹湿。\n落暮云深，瑶台月下逢太白。\n素衣初染天香，寻东风倾国。\n惆怅东栏，炯然玉树独立。\n只恐江空，顿忘却、锦袍清逸。\n柳迷归院，欲远花妖未得。", 
    "rhythmic": "华胥引"
  }, 
  {
    "author": "张炎", 
    "content": "松风掩昼隐深清。\n流水自泠泠。\n一从柯烂归来後，爱弦声。\n不爱枰声。\n颇笑山中散木，翻怜爨下劳薪。\n透云远响正丁丁。\n孤凤划然鸣。\n疑行岭上千秋雪，语高寒、相应何人。\n回首更无寻处，一江风雨潮生。", 
    "rhythmic": "风入松"
  }, 
  {
    "author": "张炎", 
    "content": "万里一飞篷。\n吟老丹枫。\n潮生潮落海门东。\n三两点鸥沙外月，闲意谁同。\n一色与天通。\n绝去尘红。\n渔歌忽断荻花风。\n烟水自流心不竞，长笛霜空。", 
    "rhythmic": "浪淘沙"
  }, 
  {
    "author": "张炎", 
    "content": "林霏散浮暝，河汉空云，都缘水国秋清。\n绿房一夜迎向晓，海影飞落寒冰。\n蓬莱在何处，但危峰缥缈，玉籁无声。\n文箫素约，料相逢、依旧花阴。\n登眺尚馀佳兴，零露下衣襟，欲醉还醒。\n明月明年此夜，颉颃万里，同此阴晴。", 
    "rhythmic": "夜飞鹊・夜飞鹊慢"
  }, 
  {
    "author": "张炎", 
    "content": "晴岚暖翠护烟霞。\n乔木晋人家。\n幽居只恐归图画，唤樵青、多种桑麻。\n门掩推敲古意，泉分冷淡生涯。\n无边风月乐年华。\n留客可茶瓜。\n任他车马虽嫌僻，笑喧喧、流水寒鸦。\n小隐正宜深静，休栽湖上梅花。", 
    "rhythmic": "风入松"
  }, 
  {
    "author": "张炎", 
    "content": "野色惊秋，随意散愁，踏碎黄叶。\n谁家篱院闲花，似语试妆娇怯。\n行行步影，未教背写腰肢，一搦犹立门前雪。\n依约镜中春，又无端轻别。\n痴绝。\n汉皋何处，解佩何人，底须情切。\n空引东邻，遗恨丁香空结。", 
    "rhythmic": "石州慢"
  }, 
  {
    "author": "张炎", 
    "content": "百花开後。\n一朵疑堆绣。\n绝色年年常似旧。\n因甚不随春瘦。\n脂痕淡约蜂黄。\n可怜独倚新妆。\n太白醉游何处，定应忘了沈香。", 
    "rhythmic": "清平乐"
  }, 
  {
    "author": "张炎", 
    "content": "独殿春光，此花开後无花了。\n丹青人巧。\n不许芳心老。\n密影翻阶，曾为寻诗到。\n竹西好。\n采香歌杳。\n十里红楼小。", 
    "rhythmic": "点绛唇"
  }, 
  {
    "author": "张炎", 
    "content": "雅淡浅深黄，顾影秋雨。\n碧带犹皴笋指痕，不解擎芳醑。\n休唱古阳关，如把相思铸。\n却忆铜盘露已乾，愁在倾心处。", 
    "rhythmic": "卜算子"
  }, 
  {
    "author": "张炎", 
    "content": "花占枝头日焙。\n金汞初抽，火鼎铅华退。\n还似瘢痕涂獭髓。\n胭脂淡抹微酣醉。\n数朵折来春槛外。\n欲染清香，只许梅相对。\n不是临风珠蓓蕾。\n山童隔竹休敲碎。", 
    "rhythmic": "蝶恋花"
  }, 
  {
    "author": "张炎", 
    "content": "遍插茱萸。\n人何处、客里顿懒携壶。\n雁影涵秋，绝似暮雨相呼。\n料得曾留堤上月，旧家伴侣有书无。\n谩嗟吁。\n数声怨抑，翻致无书。\n谁识飘零万里，更可怜倦翼，同此江湖。\n饮啄关心，知是近日何如。", 
    "rhythmic": "新雁过妆楼"
  }, 
  {
    "author": "张炎", 
    "content": "中峰壁立，挂飞来孤剑。\n苍雪纷纷堕晴藓。\n自当年诗酒，客里相逢，春尚好，鸥散烟波茂苑。\n只今谁最老，种玉人间，消得梅花共清浅。\n问我入山期，但恐山深，松风把红尘吹断。\n望蓬莱、知隔几重云，料只隔中间，白云一片。", 
    "rhythmic": "洞仙歌"
  }, 
  {
    "author": "张炎", 
    "content": "门前山可久长看。\n留住白云难。\n溪虚却与云相傍，对白云、何必深山。\n爽气潜生树石，晴光竟入栏干。\n旧家三径竹千竿。\n苍雪拂衣寒。\n绿蓑青笠玄真子，钓风波、不是真闲。\n得似壶中日月，依然只在人间。", 
    "rhythmic": "风入松"
  }, 
  {
    "author": "张炎", 
    "content": "淡色分山晓气浮。\n疏林犹剩叶，不多秋。\n林深彷佛昔曾游。\n频唤酒，渔屋岸西头。\n不拟此凝眸。\n朦胧清影里，过扁舟。", 
    "rhythmic": "小重山"
  }, 
  {
    "author": "张炎", 
    "content": "拂袖入山阿。\n深隐松萝。\n掬流洗耳厌尘多。\n石上一般清意味，不羡渔蓑。\n日月静中过。\n俗□消磨。\n风瓢分付与清波。\n却笑唐求因底事，无奈诗何。", 
    "rhythmic": "浪淘沙"
  }, 
  {
    "author": "张炎", 
    "content": "争棋赌墅意欣然。\n心似游丝扬碧天。\n只为当时一著玄。\n笑苻坚。\n百万军声屐齿前。", 
    "rhythmic": "忆王孙"
  }, 
  {
    "author": "张炎", 
    "content": "秦地瓜分候已故。\n不学渊明，种秫辞归去。\n薄有田园还种取。\n养成碧玉甘如许。\n卜隐青门真得趣。\n蕙帐空闲，鹤怨来何暮。\n莫说蜗名催及戍。\n长安城下锄烟雨。", 
    "rhythmic": "蝶恋花"
  }, 
  {
    "author": "张炎", 
    "content": "苔径独行清昼。\n瑟瑟松风如旧。\n出岫本无心，迟种门前杨柳。\n回首。\n回首。\n篱下白衣来否。", 
    "rhythmic": "如梦令"
  }, 
  {
    "author": "张炎", 
    "content": "山人去後知何处，风月清虚。\n来往无拘。\n戏引儿孙乐有馀。\n悬崖挂树如相语，常守枯株。", 
    "rhythmic": "丑奴儿・采桑子"
  }, 
  {
    "author": "张炎", 
    "content": "空色庄严玉版师。\n老斑遮护锦绷儿。\n只愁一夜被风吹。\n润处似沾谷雨，斫来如带渭川泥。\n从空托出镇帷犀。", 
    "rhythmic": "浣溪沙"
  }, 
  {
    "author": "张炎", 
    "content": "辔摇衔铁。\n蹴踏平原雪。\n勇趁军声曾汗血。\n闲过升平时节。\n茸茸春草天涯。\n涓涓野水晴沙。\n多少骅骝老去，至今犹困盐车。", 
    "rhythmic": "清平乐"
  }, 
  {
    "author": "张炎", 
    "content": "二分春到柳，青未了，欲婆娑。\n甚书剑飘零，身犹是客，岁月频过。\n西湖故园在否，怕东风、今日落梅多。\n抱瑟空行古道，盟鸥顿冷清波。\n知麽。\n老子狂歌。\n心未歇，鬓先斑。\n叹敝却貂裘，驱车万里，风雪关河。", 
    "rhythmic": "木兰花慢"
  }, 
  {
    "author": "张炎", 
    "content": "去来心。\n短长亭。\n只隔中间一片云。\n不知何处寻。\n闷还颦。\n恨还。\n同是天涯流落人。\n此情烟水深。", 
    "rhythmic": "长相思"
  }, 
  {
    "author": "张炎", 
    "content": "湖上景消磨。\n飘零有梦过。\n问堤边、春事如何。\n可是而今张绪老，见说道、柳无多。\n客里醉时歌。\n寻思安乐窝。", 
    "rhythmic": "南楼令・唐多令"
  }, 
  {
    "author": "张炎", 
    "content": "一犁初卸。\n息影斜阳下。\n角上汉书何不挂。\n老子近来慵跨。\n烟村草树离离。\n卧看流水忘归。\n莫饮山中清味，怕教洗耳人知。", 
    "rhythmic": "清平乐"
  }, 
  {
    "author": "张炎", 
    "content": "近日衰迟，但随分、蜗涎自足。\n底须共、红尘争道，顿荒松菊。\n壮志已荒圯上履，正音恐是沟中木。\n又安知、幕下有词人，归心速。\n书尚在，怜鱼腹。\n珠何处，惊鱼目。\n且依然诗思，灞桥人独。\n不用回头看堕甑，不愁抱石疑非玉。\n忽一声、长啸出山来，黄粱熟。", 
    "rhythmic": "满江红"
  }, 
  {
    "author": "张炎", 
    "content": "梅失黄昏，雁惊白昼，脉脉斜飞云表。\n絮不生萍，水疑浮玉，此景正宜舒啸。\n记夜悄、曾乘兴，何必见安道。\n系船好。\n想前村、未知甚处。\n吟思苦，谁游灞桥路杳。\n清饮一瓢寒，又何妨、分傍茶灶。", 
    "rhythmic": "法曲献仙音"
  }, 
  {
    "author": "张炎", 
    "content": "昨夜蓝田采玉游。\n向阳瑶草带花收。\n如今风雨不须愁。\n零落依稀倾凿落，碎琼重叠缀搔头。\n白云黄鹤思悠悠。", 
    "rhythmic": "浣溪沙"
  }, 
  {
    "author": "张炎", 
    "content": "半面妆凝镜里春。\n同心带舞掌中身。\n因沾弱水褪精神。\n冷艳喜寻梅共笑，枯香羞与佩同纫。\n湘皋犹有未归人。", 
    "rhythmic": "浣溪沙"
  }, 
  {
    "author": "张炎", 
    "content": "竹外横枝，并栏干、试数风才一信。\n么禽对语，彷佛醉眠初醒。\n遥知是雪，甚都把、暮寒消尽。\n清更润。\n明月飞来，瘦却旧时疏影。\n东阁谩撩诗兴。\n料西湖树老，难认和靖。\n晴窗自好，胜事每来独领。", 
    "rhythmic": "一枝春"
  }, 
  {
    "author": "张炎", 
    "content": "白发已如此，岁序更。\n化机消息，壮生天籁雍门琴。\n颇笑论文说剑，休问高车驷马，衮衮□黄金。\n蚁在元无梦，水竞不流心。\n绝交书，招隐操，恶圆箴。\n世尘空扰，脱巾挂壁且松阴。\n谁对紫微阁下，我对白萍洲畔，朝市与山林。\n不用一钱买，风月短长吟。", 
    "rhythmic": "水调歌头"
  }, 
  {
    "author": "张炎", 
    "content": "聚首不多时。\n烟波又别离。\n有黄金、应铸相思。\n折得梅花先寄我，山正在、里湖西。\n风雪脆荷衣。\n休教鸥鹭知。", 
    "rhythmic": "南楼令・唐多令"
  }, 
  {
    "author": "张炎", 
    "content": "爱此碧相依。\n卜筑西园隐逸时。\n三径成阴门可款，幽栖。\n苍雪纷纷冷不飞。\n青眼旧心知。\n瘦节终看岁晚期。\n人在清风来往处，吟诗。\n更好梅花著一枝。", 
    "rhythmic": "南乡子"
  }, 
  {
    "author": "张炎", 
    "content": "清明时节雨声哗。\n潮拥渡头沙。\n翻被梨花冷看，人生苦恋天涯。", 
    "rhythmic": "朝中措"
  }, 
  {
    "author": "张炎", 
    "content": "西园冷秋千索，雨透花颦。\n雨过花皴。\n近觉江南无好春。\n杜郎不恨寻芳晚，梦里行云。\n陌上行尘。\n最是多愁老得人。", 
    "rhythmic": "采桑子"
  }, 
  {
    "author": "张炎", 
    "content": "钿车骄马锦相连。\n香尘逐管弦。\n瞥然飞过水秋千。\n清明寒食天。\n花贴贴，柳悬悬。\n莺房几醉眠。\n醉中不信有啼鹃。\n江南二十年。", 
    "rhythmic": "阮郎归"
  }, 
  {
    "author": "张炎", 
    "content": "艾香消火未残。\n便能晴去不多寒。\n冶游天气却身闲。\n带雨移花浑懒看，应时插柳日须攀。\n最堪惆怅是东栏。", 
    "rhythmic": "浣溪沙"
  }, 
  {
    "author": "张炎", 
    "content": "向人圆月转分明。\n箫鼓又逢迎。\n风吹不老蛾儿闹，绕玉梅、犹恋香心。\n报道依然放夜，何妨款曲行春。\n锦灯重见丽繁星。\n水影动梨云。\n今朝准拟花朝醉，奈今宵、别是光阴。\n帘底听人笑语，莫教迟了□青。", 
    "rhythmic": "风入松"
  }, 
  {
    "author": "张炎", 
    "content": "瑶草收香，琪花采汞。\n冰轮碾处芳尘动。\n竹炉汤暖火初红，玉纤调罢歌声送。\n麾去茶经，袭藏酒颂。\n一杯清味佳宾共。\n从来采药得长生，蓝桥休被琼浆弄。", 
    "rhythmic": "踏莎行"
  }, 
  {
    "author": "张炎", 
    "content": "楼上谁将玉笛吹。\n山前水阔暝云低。\n劳劳燕子人千里，落落梨花雨一枝。\n修禊近，卖饧时。\n故乡惟有梦相随。\n夜来折得江头柳，不是苏堤也皱眉。", 
    "rhythmic": "鹧鸪天"
  }, 
  {
    "author": "张炎", 
    "content": "又孤吟、灞桥深雪，千山绝尽飞鸟。\n梅花也著东风笑，一夜瘦添多少。\n春悄悄。\n正断梦愁诗，忘却池塘草。\n前村路杳。\n看野水流冰，舟闲渡口，何必见安道。\n慵登眺。\n脉脉霏霏未了。\n寒威犹自清峭。\n终须几日开晴去，无奈此时怀抱。\n空暗恼。\n料酒兴歌情，未肯随人老。", 
    "rhythmic": "摸鱼子"
  }, 
  {
    "author": "张炎", 
    "content": "老子今年，多准备、吟笺赋笔。\n还自喜、锦囊添富，顿非畴昔。\n书册琴棋清队仗，云山水竹闲踪迹。\n任醉筇、游屐过平生，千年客。\n回首梦，东隅失。\n乘兴去，桑榆得。\n且怡然一笑，探梅消息。\n天下神仙何处有，神仙只向人间觅。\n折梅花、横挂酒壶归，白鸥识。", 
    "rhythmic": "满江红"
  }, 
  {
    "author": "张炎", 
    "content": "锦街穿戏鼓，听铁马、响春冰。\n甚舞绣歌云，欢情未足，早已收灯。\n从今便须胜赏，步青青、野色一枝藤。\n落魄花间酒侣，温存竹里吟朋。\n休憎。\n短发。\n游兴懒、我何曾。\n任蹴踏芳尘，寻蕉覆鹿，自笑无能。", 
    "rhythmic": "木兰花慢"
  }, 
  {
    "author": "张炎", 
    "content": "江南无贺老，看万壑、出清冰。\n想柳思周情，长歌短咏，密与传灯。\n山川润分秀色，称醉挥、健笔剡溪藤。\n一语不谈俗事，几人来结吟朋。\n堪憎。\n我发。\n频赋曲、旧时曾。\n但春蚓秋蛩，寒篱晚砌，颇叹非能。", 
    "rhythmic": "木兰花慢"
  }, 
  {
    "author": "张炎", 
    "content": "寒食不多时。\n燕燕才归。\n杏花零落水痕肥。\n浅碧分山初过雨，一霎晴晖。\n闲折小桃枝。\n蝶也相随。\n晚妆不合整蛾眉。\n蓦忽思量张敞画，又被愁知。", 
    "rhythmic": "浪淘沙"
  }, 
  {
    "author": "张炎", 
    "content": "一点白鸥何处去，半江潮落沙虚。\n淡黄柳上月痕初。\n暇观情悄悄，凝想步徐徐。\n每一相思千里梦，十年有此相疏。\n休休寄雁问何如。\n如何休寄雁，难写绝交书。", 
    "rhythmic": "临江仙"
  }, 
  {
    "author": "张炎", 
    "content": "绕枝倦鹊，鬓萧萧、肯信如今犹客。\n风雪荷衣寒叶补，一点灯花悬壁。\n万里舟车，十年书剑，此意青天识。\n泛然身世，故家休问清白。\n却笑醉倒衰翁，石床飞梦，不入槐安国。\n只恐溪山游未了，莫叹飘零南北。", 
    "rhythmic": "壶中天・念奴娇"
  }, 
  {
    "author": "张炎", 
    "content": "晚晴薄。\n一片杏花零落。\n纵是东风浑未恶。\n二分春过却。\n可怪寒生池阁。\n下了重重帘幕。\n忽见旧巢还是错。\n燕归何处著。", 
    "rhythmic": "谒金门"
  }, 
  {
    "author": "张炎", 
    "content": "采芳人杳。\n顿觉游情少。\n客里看春多草草。\n总被诗愁分了。\n去年燕子天涯。\n今年燕子谁家。\n三月休听夜雨，如今不是催花。", 
    "rhythmic": "清平乐"
  }, 
  {
    "author": "张炎", 
    "content": "门掩新阴孤馆静。\n杨花却解来相趁。\n几日方知因酒病。\n无甚。\n脱巾挂壁将书枕。\n见说红堆满径。\n不知何处游人盛。\n自笑扁舟犹未定。\n清和近。\n寻诗已约兰陵令。", 
    "rhythmic": "渔家傲"
  }, 
  {
    "author": "张炎", 
    "content": "辛苦移家聊处静。\n扫除花径歌声趁。\n也学维摩闲示病。\n迂疏甚。\n松风两耳和衣枕。\n颇倦扶筇寻捷径。\n东墙蔼蔼红香盛。\n少待摇人波自定。\n蓬壶近。\n且呼白鹤招韩令。", 
    "rhythmic": "渔家傲"
  }, 
  {
    "author": "张炎", 
    "content": "苔根抱古，透阳春、挺挺林间英物。\n隔水笛声那得到，斜日空明绝壁。\n半树篱边，一枝竹外，冷艳凌苍雪。\n淡然相对，万花无此清杰。\n还念庾岭幽情，江南聊折，赠行人应发。\n寂寂西窗闲弄影，深夜寒灯明灭。", 
    "rhythmic": "壶中天・念奴娇"
  }, 
  {
    "author": "张炎", 
    "content": "曾记宴蓬壶。\n寻思认得无。\n醉归来、事已模糊。\n忽对画图如梦寐，又因甚、下清都。\n拍手笑相呼。\n应书缩地符。", 
    "rhythmic": "南楼令・唐多令"
  }, 
  {
    "author": "张炎", 
    "content": "丹丘瑶草。\n不许秋风扫。\n记得对花曾被恼。\n犹似前时春好。\n湘皋闲立双清。\n相看波冷无声。\n独说长生未老，不知老却梅兄。", 
    "rhythmic": "清平乐"
  }, 
  {
    "author": "张炎", 
    "content": "回首欲婆娑。\n淡扫修蛾。\n盈盈不语奈情何。\n应恨梅兄矾弟远，云隔山阿。\n弱水夜寒多。\n带月曾过。\n羽衣飞过染馀波。\n白鹤难招归未得，天阔星河。", 
    "rhythmic": "浪淘沙"
  }, 
  {
    "author": "张炎", 
    "content": "缥缈波明洛浦，依稀玉立湘皋。\n独将兰蕙入离骚。\n不识山中瑶草。\n月照英翘楚楚，江空醉魄陶陶。\n犹疑颜色尚清高。\n一笑出门春老。", 
    "rhythmic": "西江月"
  }, 
  {
    "author": "张炎", 
    "content": "异乡倦旅，问扁舟东下，归期何日。\n琴剑空随身万里，天地谁非行客。\n李杜飘零，羊昙悲感，回首俱陈迹。\n羁怀难写，豆虫吟破孤寂。\n柳外门掩疏阴，佳人何处，溪上苹花白。\n留得一方无用月，隐隐山阳闻笛。", 
    "rhythmic": "壶中天・念奴娇"
  }, 
  {
    "author": "张炎", 
    "content": "听江湖、夜雨十年灯，孤影尚中州。\n对荒凉茂苑，吟情渺渺，心事悠悠。\n见说寒梅犹在，无处认西楼。\n招取楼边月，同载扁舟。\n明日琴书何处，正风前堕叶，草外闲鸥。\n甚消磨不尽，惟有古今愁。", 
    "rhythmic": "甘州・八声甘州"
  }, 
  {
    "author": "张炎", 
    "content": "爱闲能有几人来。\n松下独徘徊。\n清虚冷淡神仙事，笑名场、多少尘埃。\n漱齿石边危坐，洗心易里舒怀。\n划然长啸白云堆。\n更待月明□。\n一瓢春水山中饮，喜无人、踏破苍苔。\n开了桃花半树，此游不是天台。", 
    "rhythmic": "风入松"
  }, 
  {
    "author": "张炎", 
    "content": "一瓢饮水曲肱眠。\n此乐不知年。\n今朝忽上龙峰顶，却原来、有此甘泉。\n洗却平生尘土，慵游万里山川。\n照人如鉴止如渊。\n古窦暗涓涓。\n当时桑苎今何在，想松风、吹断茶烟。\n著我白云堆里，安知不是神仙。", 
    "rhythmic": "风入松"
  }, 
  {
    "author": "张炎", 
    "content": "玉立水云乡。\n尔我相忘。\n披离寒羽庇风霜。\n不趁白鸥游海上，静看鱼忙。\n应笑我凄凉。\n客路何长。\n犹将孤影侣斜阳。\n花底行无认处，却对秋塘。", 
    "rhythmic": "浪淘沙"
  }, 
  {
    "author": "陈义", 
    "content": "天生体态腰肢细。\n新词唱彻歌声利。\n出口便清奇。\n扬尘簌簌飞。\n主人恩义重。\n宴出红妆宠。\n便要赏新荷。\n时光也不多。", 
    "rhythmic": "菩萨蛮"
  }, 
  {
    "author": "陈义", 
    "content": "去年共饮菖蒲酒。\n今年却向僧房守。\n好事更多磨。\n教人没奈何。\n主人恩义重。\n知我心头痛。\n待要赏新荷。\n争知疾愈麽。", 
    "rhythmic": "菩萨蛮"
  }, 
  {
    "author": "梅娇", 
    "content": "一种阳和，玉英初纵，雪天分外精神。\n冰肌肉骨，别是一家春。\n楼上笛声三弄，百花都未知音。\n明窗畔，临风对月，曾结岁寒盟。\n笑杏花何太晚，迟疑不发，等待春深。\n只宜远望，举目似烧林。\n丽质芳姿虽好，一时取媚东君。\n争如我，青青结子，金鼎内调羹。", 
    "rhythmic": "满庭芳"
  }, 
  {
    "author": "杏俏", 
    "content": "景傍清明，日和风暖，数枝浓淡胭脂。\n春来早起，惟我独芳菲。\n门外几番雨过，似佳人、细腻香肌。\n堪赏处，玉楼人醉，斜插满头归。\n梅花何太早，消疏骨肉，叶密花稀。\n不逢媚景，开後甚孤栖。\n恐怕百花笑你，甘心受、雪压霜欺。\n争如我，年年得意，占断踏青时。", 
    "rhythmic": "满庭芳"
  }, 
  {
    "author": "苏小娘", 
    "content": "炎炎暑气时，流光闪烁，闲扃深院。\n水阁凉亭，半开帘幕遥观。\n灼灼榴花吐艳。\n细雨洒、小荷香浅。\n树影竹影，清凉潇洒，枕簟摇纨扇。\n堪叹浮世忙如箭。\n对良辰欢乐，莫辞频劝。\n遇酒逢歌，恣情遂意迷恋。\n须信人生聚散。\n奈区区、利牵名绊。", 
    "rhythmic": "飞龙宴"
  }, 
  {
    "author": "张魁", 
    "content": "凤髻堆鸦，香酥莹腻。\n雨中花占街前地。\n弓鞋湿透立多时，无人为问深深意。\n眉上新愁，手中文字。\n如何不倩鳞鸿去。\n想伊只诉薄情人，官中不管闲公事。", 
    "rhythmic": "踏莎行"
  }, 
  {
    "author": "张枢密", 
    "content": "星冠懒带，鹤氅慵披，色心顿起兰房。\n离了三清归去，作个新郎。\n良宵自有佳景，更烧甚、清香德香。\n瑶台上，便玉皇亲诏，也则寻常。\n常观里、孤孤令令，争如赴鸳闱，夜夜成双。\n救苦天尊，你且远离他方。\n更深酒阑歌罢，玉人、云雨交相。\n问则甚，咱门这里拜章。", 
    "rhythmic": "声声慢"
  }, 
  {
    "author": "申二官人", 
    "content": "葱草身才、灯心脚手。\n闲时与蝶花间走。\n有时跌倒屋檐头，蜘蛛网里翻筋斗。\n水马驰来，藕丝缠就。\n鹅毛般上三杯酒。\n等闲试把秤儿秤，平盘分上何曾有。", 
    "rhythmic": "踏莎行"
  }, 
  {
    "author": "杨岛仙", 
    "content": "", 
    "rhythmic": "失调名"
  }, 
  {
    "author": "吴德远", 
    "content": "", 
    "rhythmic": "失调名"
  }, 
  {
    "author": "连静女", 
    "content": "朦胧月影，黯淡花阴，独立等多时。\n只恐冤家误约，又怕他、侧近人知。\n千回作念，万般思忆，心下暗猜疑。\n蓦地偷来厮见，抱著郎、语颤声低。\n轻移莲步，暗褪罗裳，携手过廊西。\n已是更阑人静，粉郎恣意怜伊。", 
    "rhythmic": "失调名"
  }, 
  {
    "author": "连静女", 
    "content": "人道有情须有梦，无梦岂无情。\n夜夜相思直到明。\n有梦怎生成。\n伊若忽然来梦里，邻笛又还惊。", 
    "rhythmic": "武陵春"
  }, 
  {
    "author": "楚娘", 
    "content": "去年梅雪天，千里人归远。\n今岁雪梅天，千里人追怨。\n铁石作心肠，铁石刚犹软。\n江海比君恩，江海深犹浅。", 
    "rhythmic": "生查子"
  }, 
  {
    "author": "谢福娘", 
    "content": "闲傍药栏西。\n正是春光三月时。\n深紫浅红光照眼，依稀。\n有似西施醉枕。\n摘放胆瓶儿。\n冷艳幽光映酒卮。\n曾记古人题品语，祆知。\n今夜花王得艳妻。", 
    "rhythmic": "南歌子"
  }, 
  {
    "author": "张时", 
    "content": "暖日未斜西。\n正是迷花酒时。\n红药雕阑呈冷艳，依稀。\n花重枝柔压半。\n相对耍猴儿。\n一捻幽芳劝酒卮。\n魏紫姚黄来觑着，方知。\n准拟今宵醉伴妻。", 
    "rhythmic": "南歌子"
  }, 
  {
    "author": "双渐", 
    "content": "碧纱低映秦娥面，咫尺暗香浓。\n瑶池春晚，长天共恨，烟锁芙蓉。\n夭桃再赏，流莺声巧，不待春工。\n樽前潜想，樱桃破处，得似香红。", 
    "rhythmic": "人月圆"
  }, 
  {
    "author": "黄夫人", 
    "content": "先自春光似酒浓。\n时听莺语透帘栊。\n小桥杨柳飘香絮，山寺绯桃散落红。\n莺渐老，蝶西东。\n春归难觅恨无穷。\n侵阶草色迷朝雨，满地梨花逐晓风。", 
    "rhythmic": "鹧鸪天"
  }, 
  {
    "author": "刘使君", 
    "content": "平生性格，随分好些春色。\n沉醉恋花陌。\n虽然年老心未老，满头花压巾帽侧。\n鬓如霜，须似雪，自嗟恻。\n几个相知劝我染，几个相知劝我摘。\n染摘有何益。", 
    "rhythmic": "醉亭楼"
  }, 
  {
    "author": "李氏2", 
    "content": "无力蔷薇带雨低。\n多情蝴蝶趁花飞。\n流水飘香乳燕啼。\n南浦魂销春不管，东阳衣减镜仙知。\n小楼今夜月依依。", 
    "rhythmic": "浣溪沙"
  }, 
  {
    "author": "朱希真", 
    "content": "苦汝临期话别，与君挽手叮咛。\n归期誓约十馀朝，去後又经三四月，鱼沉雁杳，空倚著六曲阑干。\n凤只鸾孤，谩独宿半床衾枕。", 
    "rhythmic": "失调名"
  }, 
  {
    "author": "朱希真", 
    "content": "王孙去後无芳草，绿遍书阶。\n尘满妆台。\n粉面羞搽泪满腮。\n教我甚情怀。\n去时梅蕊全然少，等到花开花已成梅。\n梅子青青又待黄。\n兀自未归来。", 
    "rhythmic": "采桑子"
  }, 
  {
    "author": "张幼谦", 
    "content": "同年同日又同窗。\n不似鸾凰。\n谁似鸾凰。\n石榴树下事匆忙。\n惊散鸳鸯。\n拆散鸳鸯。\n一年不到读书堂。\n教不思量。\n怎不思量。\n朝朝暮暮只烧香。\n有分成双。\n愿早成双。", 
    "rhythmic": "一翦梅"
  }, 
  {
    "author": "张幼谦", 
    "content": "天有神。\n地有神。\n海誓山盟字字真。\n如今墨尚新。\n过一春。\n又一春。\n不解金钱变作银。\n如何忘却人。", 
    "rhythmic": "长相思"
  }, 
  {
    "author": "张幼谦", 
    "content": "去时不由人，归怎由人也。\n罗带同心结到成，底事教┾舍。\n心是十分真，情没些儿假。\n若道归迟打棹篦，甘受三千下。", 
    "rhythmic": "卜算子"
  }, 
  {
    "author": "罗惜惜", 
    "content": "幸得那人归，怎便教来也。\n一日相思十二辰，真是情难舍。\n本是好因缘，又怕因缘假。\n若是教随别个人，相见黄泉下。", 
    "rhythmic": "卜算子"
  }, 
  {
    "author": "萧回", 
    "content": "金陵故国。\n极目长江浩渺，千重隔。\n山无际，临湍怒涛碛。\n俯春城苇寂。\n芳昼迤逦，一簇烟村将晚，严光旧台侧。\n何处倦游客。\n对此景惹起离怀，顿觉旧日意，魂黯愁积。", 
    "rhythmic": "应景乐"
  }, 
  {
    "author": "春娘", 
    "content": "胡虏中原乱似麻。\n此景依稀似永嘉。\n丁珠片玉落泥沙。\n何时返翠华。\n呈祥鸾凤失仙槎。\n因循离恨加。\n前生应是负偿他。\n思量无岸涯。", 
    "rhythmic": "阮郎归"
  }, 
  {
    "author": "张生2", 
    "content": "一望朱楼巧小，四边绣幕低垂。\n个人活脱似杨妃。\n倚遍阑干十二。\n最苦两双情眼，难禁四只愁眉。\n无言回首日沉西。\n不道一声安置。", 
    "rhythmic": "西江月"
  }, 
  {
    "author": "张生2", 
    "content": "杏火无烟烧断肠。\n织成春恨切，柳丝长。\n当时谁是种花郎。\n却不教，柳近杏花傍。\n柳道不须忙。\n春深须是有，絮飞扬。", 
    "rhythmic": "小重山"
  }, 
  {
    "author": "郑云娘", 
    "content": "一片冰轮皎洁，十分桂魄婆娑。\n不施方便是何如。\n莫是嫦娥妒我。\n虽则清光可爱，奈缘好事多磨。\n仗谁传与片云呵。\n遮取霎时则个。", 
    "rhythmic": "西江月"
  }, 
  {
    "author": "吕岩", 
    "content": "暂游大庾。\n白鹤飞来谁共语。\n岭畔人家。\n曾见寒梅几度花。\n春来春去。\n人在落花流水处。\n花满前溪。\n藏尽神仙人不知。", 
    "rhythmic": "减字木兰花"
  }, 
  {
    "author": "吕岩", 
    "content": "二月江南山水路。\n李花零落春无主。\n一个鱼儿无觅处。\n风和雨。\n玉龙生甲归天去。", 
    "rhythmic": "渔家傲"
  }, 
  {
    "author": "吕岩", 
    "content": "瑶池上，瑞雾霭群仙。\n素练金童锵凤板，青衣玉女啸鸾笙。\n身在大罗天。\n沉醉处，缥缈玉京山。", 
    "rhythmic": "望江南・忆江南"
  }, 
  {
    "author": "吕岩", 
    "content": "", 
    "rhythmic": "梧桐影"
  }, 
  {
    "author": "吕岩", 
    "content": "秋风吹渭水，落叶满长安。\n黄尘车马道、独清闲。\n自然炉鼎，虎绕与龙盘。\n九转丹砂就，琴心三叠，蕊宫看舞胎仙。\n任万钉、宝带貂蝉。\n富贵欲薰天。\n黄粱炊未熟、梦惊残。", 
    "rhythmic": "促拍满路花"
  }, 
  {
    "author": "吕岩", 
    "content": "七返还丹，在人先须，炼已待时。\n正一阳初动，中宵漏永，温温铅鼎，光透帘帏。\n造化争驰，虎龙交合，进火工夫犹斗危。\n曲江上，看月华莹静，有个乌飞。\n当时。\n自饮刀圭。\n又谁信无中养就儿。\n辨水源清浊，木金间隔，不因师指，此事难知。\n道要玄微，天机深远，下手速修犹太迟。\n蓬莱路，仗三千行满，动步云归。", 
    "rhythmic": "沁园春"
  }, 
  {
    "author": "吕岩", 
    "content": "我有屋三间。\n柱用八山。\n周回四壁海遮拦。\n万象森罗为斗，瓦盖青天。\n无漏得多年。\n结就因缘。\n修成功行满三千。\n降得火龙伏得虎，陆地通仙。", 
    "rhythmic": "浪淘沙"
  }, 
  {
    "author": "吕岩", 
    "content": "别无巧妙，与你方儿一个。\n子後午前定息坐。", 
    "rhythmic": "失调名"
  }, 
  {
    "author": "吕岩", 
    "content": "坎离乾兑分子午。\n但认取、自家宗祖。\n炼甲庚、更降龙虎。\n地雷震动山头雨。", 
    "rhythmic": "步蟾宫"
  }, 
  {
    "author": "吕岩", 
    "content": "落日数声啼鸟，香风满路吹花。\n道人邀我煮新茶。\n荡涤胸中潇洒。\n世事不堪回首，梦魂犹绕天涯。\n凤停桥畔即吾家，管甚月明今夜。", 
    "rhythmic": "西江月"
  }, 
  {
    "author": "吕岩", 
    "content": "琳馆清标，琼台丽质，何年天上飞来。\n扬州暂倚，后土为深栽。\n独立乾坤一树，春风占、万朵齐开。\n天然巧，蕊珠圆簇，玉瓣轻裁。\n见一花九朵，类玲珑玉，错落琼杯。\n得满盛香露，洗荡尘埃。\n是真元孕育，有仙风道骨，岂是凡胎。\n问真宰，难留下土，携而上蓬莱。", 
    "rhythmic": "沁园春"
  }, 
  {
    "author": "海哥", 
    "content": "海哥风措。\n被渔人、下网打住。\n将在帝城中，每日教言语。\n甚时节、放我归去。\n龙王传语。\n这里思量你。", 
    "rhythmic": "失调名"
  }, 
  {
    "author": "何仙姑", 
    "content": "千门万户，尽七颠八倒，掘地寻天。\n真个玄妙，返作笑胡言。\n无为大道人行少，向捏怪途中有万千。\n伤感。\n蜣转却做灵丹。\n无奈伤嗟最苦，又不知端的，枉弃了家缘。\n时间清净，岂解汞收铅。\n心思意想，何曾遣暂合眼。\n阴魔作睡缠。\n展转。", 
    "rhythmic": "八声甘州"
  }, 
  {
    "author": "宋媛", 
    "content": "云破蟾光穿晓户。\n枕凄凉，多少伤心处。\n惟有相思情最苦。\n檀郎咫尺千山阻。\n莫学飞花兼落絮。\n摇荡春风，迤逦抛人去。\n结尽寸肠千万缕。\n如今认得先辜负。", 
    "rhythmic": "蝶恋花"
  }, 
  {
    "author": "宋媛", 
    "content": "东风成阵送春归。\n庭花高下飞。\n柔条缭绕入帘帏。\n斑斑装舞衣。\n云鬓乱，坐偷啼。\n郎来何负期。\n人生恰似这芳菲。\n芳菲能几时。", 
    "rhythmic": "阮郎归"
  }, 
  {
    "author": "吴城小龙女", 
    "content": "帘卷曲栏独倚。\n江展暮天无际。\n泪眼不曾晴，家在吴头楚尾。\n数点雪花乱委。\n扑漉沙鸥惊起。\n诗句欲成时，没入苍烟丛里。", 
    "rhythmic": "清平乐令・清平乐"
  }, 
  {
    "author": "蔡真人", 
    "content": "阑干曲，红扬绣帘旌。\n花嫩不禁纤手捻，被风吹去意还惊。\n眉黛蹙山青。\n铿铁板，闲引步虚声。", 
    "rhythmic": "望江南・忆江南"
  }, 
  {
    "author": "懒堂女子", 
    "content": "绿净湖光，浅寒先到芙蓉岛。\n谢池幽梦属才郎，几度生春草。\n尘世多情易老。\n更那堪、秋风袅袅。\n晓来羞对，香芷汀洲，枯荷池沼。\n恨锁横波，远山浅黛无人扫。\n湘江人去叹无依，此意从谁表。\n喜趁良宵月皎。\n况难逢、人间两好。\n莫辞沉醉，醉入屏山，只愁天晓。", 
    "rhythmic": "烛影摇红"
  }, 
  {
    "author": "巫山神女", 
    "content": "瑶阙琼宫，高枕巫山十二。\n睹瞿塘、千载滟滟云涛沸。\n异景无穷好，闲吟满酌金卮。\n忆前时。\n楚襄王，曾来梦中相会。\n吾正鬓乱钗横，敛霞衣云缕。\n向前低揖。\n问我仙职。", 
    "rhythmic": "惜奴娇"
  }, 
  {
    "author": "巫山神女", 
    "content": "绕绕云梯，上彻青霄霞外。\n与诸仙同饮，镇长春醉。\n虎啸猿吟，碧桃香异风飘细。\n希奇。\n想人间难识，这般滋味。\n娥奏乐箫韶，有仙音异品，自然清脆。\n遏住行云不敢飞。", 
    "rhythmic": "惜奴娇"
  }, 
  {
    "author": "巫山神女", 
    "content": "山染青螺缥渺，人间难陟。\n有珍珠光照，昼夜无休息。\n仙景无极。\n欲言时。\n汝等何知。\n且修心，要观游，亦非。\n大段难易。\n下俯浮生，尚自争名逐利。\n岂不省，来岁扰扰兵戈起。", 
    "rhythmic": "惜奴娇"
  }, 
  {
    "author": "巫山神女", 
    "content": "再启诸公，百岁还如电急。\n高名显位瞬息尔。\n泛水轻沤，霎那间、难久立。\n画烛当风里。\n安能久之。\n速往茅峰割爱，休名避世。\n等功成、须有上真相引指。\n放死求生，施良药、功无比。", 
    "rhythmic": "惜奴娇"
  }, 
  {
    "author": "巫山神女", 
    "content": "方结实累累。\n翠枝交映，蟠桃颗颗，仙味真香美。\n遂命双成，持灵刀割来，耳服一粒，令我延年万岁。\n堪笑东方，便启私心盗饵。\n使宫中仙伴，递互相尤。", 
    "rhythmic": "惜奴娇"
  }, 
  {
    "author": "巫山神女", 
    "content": "紫云绛霭，高拥瑶砌。\n晓光中、无限剖列。\n肃整天仙队。\n又有殊音欲举，声还止。\n朝罢时。\n亦有清香飘世。\n玉驾才兴，高上真仙尽退。\n有琼花如雪，散漫飞空里。", 
    "rhythmic": "惜奴娇"
  }, 
  {
    "author": "巫山神女", 
    "content": "光阴奇。\n扶桑宫里。\n日月常昼，风物鲜明可爱。\n无阴晦。\n大帝频銮於瑶池。\n朱阑外，乘凤飞。\n教主开颜命醉。\n宝乐齐吹。\n尽是琼姿天妓。\n每三杯，须用圣母亲来揖。\n异果名花几千般，香盈袂。", 
    "rhythmic": "惜奴娇"
  }, 
  {
    "author": "巫山神女", 
    "content": "显焕明霞，万丈祥云高布，望仙官衣带，曳曳临香砌。\n玉兽齐焚，满高穹、盘龙势。\n大帝起。\n玉女金童遍侍。\n奉敕宣言，甚荷诸仙厚意。\n复回奏，感恩顿首皆躬袂。", 
    "rhythmic": "惜奴娇"
  }, 
  {
    "author": "巫山神女", 
    "content": "吾归矣。\n仙宫久离。\n洞户无人管之。\n专俟吾归。\n欲要开金燧。\n千万频修己。\n言讫无忘之。\n哩哩。\n此去无由再至。\n事冗难言，尔辈须能自会。\n汝之言，还便是如吾意。\n大抵方寸平平，无忧耳。", 
    "rhythmic": "惜奴娇"
  }, 
  {
    "author": "玉英", 
    "content": "塞上早春时。\n暖律犹微。\n柳舒金线拂回堤。\n料得江乡应更好，开尽梅溪。\n昼漏渐迟迟。\n愁损仙机。\n几回无语敛双眉。\n凭遍阑干十二曲，日下楼西。", 
    "rhythmic": "浪淘沙"
  }, 
  {
    "author": "紫姑", 
    "content": "绣帘垂，画堂悄，寒风淅沥。\n遥天万里，黯淡同云幂幂。\n渐纷纷、六花零乱散空碧。\n姑射宴瑶池，把碎玉、零珠抛掷。\n林峦望中，高下琼瑶一白。\n严子陵钓台迷踪迹。\n追惜。\n燕然画角，宝钥珊瑚，是时丞相，虚作银城换得。\n当此际、偏宜访袁安宅。\n醺醺醉了，任他金钗舞困，玉壶频侧。", 
    "rhythmic": "白苎"
  }, 
  {
    "author": "清源真君", 
    "content": "才举意，玄象照离宫。\n坎女离男金水火，几多铁骑漫英雄。\n最苦是云中。\n辽阳鹤，惊起老苍龙。", 
    "rhythmic": "望江南・忆江南"
  }, 
  {
    "author": "李季萼", 
    "content": "东风忽起黄昏雨。\n红紫飘残香满路。\n凭阑空有惜春心，浓绿满枝无处诉。\n春光背我堂堂去。", 
    "rhythmic": "木兰花・玉楼春"
  }, 
  {
    "author": "随车娘子", 
    "content": "别酒未斟心先醉。\n忽听阳关辞故里。\n扬鞭勒马到皇都，三题尽，当际会。\n稳跳龙门三级水。\n天意令吾先送喜。\n不审君侯知得未。\n蔡邕博识爨桐声，君背负，只此是。\n酒满金杯来劝你。", 
    "rhythmic": "天仙子"
  }, 
  {
    "author": "紫姑", 
    "content": "睹娇红细捻。\n是西子、当日留心千叶。\n西都竞栽接。\n赏园林台榭，何妨日涉。\n轻罗慢褶。\n费多少、阳和调燮。\n向晓来、露芳苞，一点醉红潮颊。\n双靥。\n姚黄国艳，魏紫天香，倚风羞怯。\n云鬓试插。\n引动狂蜂浪蝶。\n况东君开宴，赏心乐事，莫惜献酬频叠。\n看相将，红药翻阶，尚馀侍妾。", 
    "rhythmic": "瑞鹤仙"
  }, 
  {
    "author": "玉真", 
    "content": "已谢芳华更不留。\n几经秋。\n故宫台榭只荒邱。\n忍回头。\n塞外风霜家万里，望中愁。", 
    "rhythmic": "杨柳枝"
  }, 
  {
    "author": "乩仙", 
    "content": "凄凉天气，凄凉院落，凄凉时候。\n孤鸿叫斜月，伴寒灯残漏。\n落尽梧桐秋影瘦。", 
    "rhythmic": "忆少年"
  }, 
  {
    "author": "乩仙", 
    "content": "鸾舆初驾，牛车齐发，隐隐鹊桥咿轧。\n尤云雨正欢浓，但只怕、来朝初八。\n霞垂彩幔，月明银烛，馥郁香喷金鸭。\n年年此际一相逢，未审是、甚时结煞。", 
    "rhythmic": "鹊桥仙"
  }, 
  {
    "author": "琴精", 
    "content": "音音音。\n音音你负心。\n你真负心。\n孤负我到如今。\n记的年时，低低唱、浅浅斟。\n一曲值千金。\n如今寂寞古墙阴。\n秋风荒草白云深。", 
    "rhythmic": "千金意"
  }, 
  {
    "author": "珍娘", 
    "content": "溪雾溪烟溪景新。\n溶溶春水浸春云。\n碧琉璃底静无尘。\n风扬游丝随蝶翅，雨飘飞絮湿鸳唇。\n桃花片片送残春。", 
    "rhythmic": "浣溪沙"
  }, 
  {
    "author": "刘清之", 
    "content": "江南十月春风早。\n见枝上、梅英小。\n爱日初升清雾晓。\n绣筵中启，星图高挂，膝下斑衣绕。\n今年献寿多欢笑。\n弄玉新将二雏好。", 
    "rhythmic": "青玉案"
  }, 
  {
    "author": "刘焘", 
    "content": "", 
    "rhythmic": "玉交枝・忆秦娥"
  }, 
  {
    "author": "田为", 
    "content": "", 
    "rhythmic": "失调名"
  }, 
  {
    "author": "崔中", 
    "content": "自己阳生，正是中虚，静极动时。\n默地雷微震，冲开玉户，天心朗彻，放下帘帏。\n真火冲融，灵泉复凑，不昧谷神何险危。\n自然妙，若三川龙跃，九万鹏飞。\n中中二土成圭。\n意眷恋浓如母护儿。\n这恍惚真容，不空不色，窈冥妙象，无识无知。\n命住丹圆，全真体道，夺志精修休自迟。\n收功了，把三才全理，一贯全归。", 
    "rhythmic": "沁园春"
  }, 
  {
    "author": "何锄翁", 
    "content": "二气旋还，三宫升降，往来於是无穷。\n透关神水，铅汞过三峰。\n返复周流八脉，戊己炼、阴虎阳龙。\n凝情处，金光朗朗，身外见形容。\n灵光，真造化，天机深远，推测难通。\n算利名酒色，恰似秋风。\n大道玄炉进火，三田内养出神功。\n功成後，金书来诏，平步赴瑶宫。", 
    "rhythmic": "满庭芳"
  }, 
  {
    "author": "无名氏", 
    "content": "红牙板歇。\n韶声断、六么初彻。\n小槽酒滴真珠竭。\n紫玉瓯圆，浅浪泛春雪。\n香芽嫩蕊清心骨。\n醉中襟量与天阔。", 
    "rhythmic": "醉落魄・一斛珠"
  }, 
  {
    "author": "无名氏", 
    "content": "浪蕊浮花，当不住、晚风吹了。\n微雨过，池塘飞絮，一帘晴画。\n寂寂山光春似梦，依依草色熏如酒。\n近新来、怕上小红楼，凭阑眺。\n心事阻，诗情少。\n东皇去，良辰杳。\n想故园闲趣，水村烟柳。\n此日鹃声天不管，当年燕子人何有。\n叹江南、离别酒初醒，频回首。", 
    "rhythmic": "满江红"
  }, 
  {
    "author": "无名氏", 
    "content": "三级掀腾波浪，一堂庆会风云。\n快乘霹雳化龙门。\n头角人中有分。\n谁状个中佳致，须还笔扫千军。\n是他画手亦通神。\n同向来春夺迅。", 
    "rhythmic": "西江月"
  }, 
  {
    "author": "无名氏", 
    "content": "身禀五行正气，此心如鉴光明。\n不从龟鹤问年龄。\n万物有衰有盛。\n多谢道人著眼，我於身世常轻。\n任从性巧与心灵，此事从来分定。", 
    "rhythmic": "西江月"
  }, 
  {
    "author": "无名氏", 
    "content": "真个美。\n水墨观音难比。\n闻道观音谁不害。\n见来须顶礼。\n徐步金莲满地。\n那更兰心聪慧。\n一曲清歌离皓齿。\n梁尘飞不已。", 
    "rhythmic": "谒金门"
  }, 
  {
    "author": "无名氏", 
    "content": "邦人前世条缘，福星遇得长庚李。\n光芒初照，一声霹雳，重开天地。\n试问年来，民间安枕，伊谁之赐。\n有青天白日，和风甘雨，公如父、氏如子。\n今度虎牌重到，感皇恩、欢声千里。\n衮归未晚，纱笼人物，御屏名字。\n碧嶂长春，清江不尽，棠阴堪憩。\n愿年年把酒，庆公初度，祝公千岁。", 
    "rhythmic": "水龙吟"
  }, 
  {
    "author": "无名氏", 
    "content": "个个修行，人人咽纳，谁悟真道。\n曲径多岐，旁门小法，误了人多少。\n容成岂是，神仙究竟，采药谩多炉灶。\n忽一朝，脱却桶底，性根坏倒。\n争如内观，无为清净，学取本来庄老。\n匹配阴阳，抽添铅汞，八卦为端表。\n人生如梦，流年似箭，回首也须闻早。\n贪迷恋，春花秋月，何时是了。", 
    "rhythmic": "永遇乐"
  }, 
  {
    "author": "无名氏", 
    "content": "万法由心，应观法界，一切心造。\n老子瞿昙，同归去揆，不离心是道。\n自从识得，坎离交济，炼药粗知昏晓。\n云腾雨飞，蟾宫兔走，丹阙更无烦恼。\n气中真液，液中真气，和合不多不少。\n种出黄芽，炼成赤水，龙虎交围绕。\n七返九还，工夫到後，还我旧时年少。\n待三千、功圆行满，恁时是了。", 
    "rhythmic": "永遇乐"
  }, 
  {
    "author": "无名氏", 
    "content": "学道修心，存神炼性，直要轻举。\n补脑还精，流水不腐，户枢终不蠹。\n日魂月魄，抟归炉鼎，真气自然流聚。\n把心猿缚住，意马追回，迥无尘虑。\n定中明有，阳龙阴火，水火透时为度。\n八段奇文，千口活法，向上有一路。\n吕公高尚，未离人世，有分也须相遇。\n约十洲三岛，骖鸾跨鹤，大家同去。", 
    "rhythmic": "永遇乐"
  }, 
  {
    "author": "无名氏", 
    "content": "养水养精，养神养血，先须养气。\n日月阴阳，六爻八卦，细看参同契。\n灵躯灵宝，千言万语，不过坎离两字。\n向顶上，返本还元，要明终始。\n一身虽小，如同天地，八万四千馀里。\n玄牝之门，生生万化，都在冲和内。\n此真真外，别无真谛，方信道一而已。\n异时见锺吕，如有未明，请师指示。", 
    "rhythmic": "永遇乐"
  }, 
  {
    "author": "无名氏", 
    "content": "至道不遥只在迩。\n毫厘差失如千里。\n道是难来元却易。\n如相契。\n一超直入如来地。\n水火交时为既济。\n三尸六贼都回避。\n只此长生仍久视。\n身口意。\n化成一点冲和气。", 
    "rhythmic": "渔家傲"
  }, 
  {
    "author": "无名氏", 
    "content": "神是性兮气是命。\n神不外驰气自定。\n幸有崔公入药镜。\n如究竟。\n全真固蒂归根静。\n主客内明方外应。\n灵台粲发天光莹。\n两个壶中一片景。\n急修省。\n莫待临渴去掘井。", 
    "rhythmic": "渔家傲"
  }, 
  {
    "author": "无名氏", 
    "content": "精养灵根神守气。\n天然子母何曾离。\n昼夜六时长在意。\n三田内。\n温温天地中和水。\n十二楼前白雪腻。\n九宫台畔黄芽遂。\n日月山头朝上帝。\n神光起。\n腾身直出烟霄外。", 
    "rhythmic": "渔家傲"
  }, 
  {
    "author": "无名氏", 
    "content": "我有光珠无买价。\n光明常照芝田下。\n更没之乎并者也。\n知音寡。\n世间谁是能行者。\n一万精光浑守舍。\n四百四病都齐罢。\n透出火龙归造化。\n回仙驾。\n更无一点尘随马。", 
    "rhythmic": "渔家傲"
  }, 
  {
    "author": "无名氏", 
    "content": "抱元能守一，四大自轻安。\n心中须返照，几曾闲。\n金乌衔耀，飞入烂银盘。\n心心心是道，只在心心，更於何处求仙。\n又何须衣冕，燕处欲超然。\n荣华能几日，便凋残。", 
    "rhythmic": "促拍满路花"
  }, 
  {
    "author": "无名氏", 
    "content": "人能常清静，天涤悉皆归。\n一真含众妙，入希夷。\n昭文不会，气候有成亏。\n妄心寂灭尽，困睡饥餐，更无作用施为。\n自然，炉鼎就，光彩透帘帏。\n玉池神水涌，上生肥。", 
    "rhythmic": "促拍满路花"
  }, 
  {
    "author": "无名氏", 
    "content": "若论修养事，知有几多门。\n谛当归宿处，是灵根。\n至真至道，简易合乾坤。\n坎离并水火，止是筌蹄，粹然一点长存。\n个中如荐得，悟了五千言。\n金晶飞肘後，透。", 
    "rhythmic": "促拍满路花"
  }, 
  {
    "author": "衣白山人", 
    "content": "一粒金丹，大如黍米，定中降胎。\n运阴阳根本，东龙西虎，结凝金水，择地深栽。\n九载无亏，三田功满，卦气周圆炉鼎开。\n偷元化，用自然宗祖，全在灵台。\n真才。\n休恋尘埃。\n况颖悟明堂婴未孩。\n幸淮滨相遇，灵丹付了，亲留玄旨，期进仙阶。\n此去何时，水云高会，更上烟霞岐路哉。\n人间世，任王侯贵显，同委蒿莱。", 
    "rhythmic": "沁园春"
  }, 
  {
    "author": "吕岩", 
    "content": "鼎里坎离，壶中天地，满怀风月，一吸虚空。\n尘寰里，何人识我，开口问鸿。\n云中。\n三弄笛，岳阳楼外，天远霞红。\n笑骑黄鹤，暂过海陵东。", 
    "rhythmic": "失调名"
  }, 
  {
    "author": "吕岩", 
    "content": "葆炼中分相火，行持外借方鞋。\n清虚爽彻御□□。\n□□□□□□。\n□□□□□□，□□灵宝为胎。\n十分无极至真来。\n恍惚芝骈羽盖。", 
    "rhythmic": "西江月"
  }, 
  {
    "author": "吕岩", 
    "content": "一日清欢何往，十年旧事重拈。\n细风斜日到江南。\n春满平湖潋滟。\n黄简手题龙篆，绿舆前控鸾骖。\n玉清真署仙衔。\n列职灵台书监。", 
    "rhythmic": "西江月"
  }, 
  {
    "author": "吕岩", 
    "content": "乾坤未裂。\n有物如何别。\n解把鸿擘破，说不知、知不说。\n妙诀。\n真难彻。", 
    "rhythmic": "霜天晓角"
  }, 
  {
    "author": "熊禾", 
    "content": "旧事凭谁诉。\n记锦宫、初试浓妆，前身天女。\n玉辇行春娇侍夜，浴殿温泉轻注。\n一点点、猩红啼吐。\n绣屋篝香春睡足，细温存，怕遣惊风雨。\n春孟散，暗凝伫。\n韶华寂寞今何许。\n想故宫、柳亦凝愁，倚栏停舞。\n欲趁啼鹃归月下，可奈川回山阻。\n倩万里、鹄来衔子。\n工部无诗虽结恨，道无香、更恨痴人语。\n拌绝艳，付黄土。", 
    "rhythmic": "贺新郎"
  }, 
  {
    "author": "李之仪", 
    "content": "清润奇峰名韫玉，温其质并琼瑶。\n中分瀑布写云涛。\n双峦呈翠色，气象两相高。\n珍重幽人诚好事，绿窗聊助风骚。\n寄言俗客莫相嘲。\n物轻人意重，千里赠鹅毛。", 
    "rhythmic": "临江仙"
  }, 
  {
    "author": "李之仪", 
    "content": "匀妆了。\n背人微笑。\n风入玲珑罩。", 
    "rhythmic": "点绛唇"
  }, 
  {
    "author": "叶梦得", 
    "content": "何处难忘酒，朱夏日偏长。\n湖山地胜潇湘，十里芰荷香。\n柳外新蝉惊晚，楼上疏帘垂翠，簟枕晚生凉。\n纨扇摇霜月，曲水泛流觞。\n流年去，今古梦，几千场。\n虚名浮利，输却几许好时光。\n幸有碧云深处，存取朱颜绿鬓，流落又何妨。\n莫厌人世间，频入醉中乡。\n蔺卿全璧我蹉跎。", 
    "rhythmic": "水调歌头"
  }, 
  {
    "author": "黄庭坚", 
    "content": "", 
    "rhythmic": "失调名"
  }, 
  {
    "author": "黄庭坚", 
    "content": "", 
    "rhythmic": "失调名"
  }, 
  {
    "author": "黄庭坚", 
    "content": "轻风袅断沈烟炷。\n霏微尽日寒塘雨。\n残绣没心情。\n鸟啼花外声。\n离愁难自制。\n年少乖盟誓。\n寂寞掩朱门。\n罗衣空泪痕。", 
    "rhythmic": "菩萨蛮"
  }, 
  {
    "author": "黄庭坚", 
    "content": "荡漾生涯身已老。\n短蓑箬笠扁舟小。\n深入水云人不到。\n吟复笑。\n一轮明月长相照。\n谁谓阿师来问道。\n一桡直与传心要。\n船子踏翻才是了。\n波渺渺。\n长鲸万古无人钓。", 
    "rhythmic": "渔家傲"
  }, 
  {
    "author": "黄叔达", 
    "content": "落帽晚风回。\n又报黄花一番开。\n扶杖老人心未老，堪。\n漫有才情付与谁。\n芳意正徘徊。\n传与西风且慢吹。\n明日馀尊还共倒，重来。\n未必秋香一夜衰。", 
    "rhythmic": "南乡子"
  }, 
  {
    "author": "盼盼", 
    "content": "少年看花双鬓绿。\n走马章台管弦逐。\n而今老更惜花深，终日看花看不足。\n坐中美女颜如玉。", 
    "rhythmic": "惜花容"
  }, 
  {
    "author": "晁端礼", 
    "content": "锦堂深，兽炉轻喷沈烟。\n紫檀槽、金泥花面，美人斜抱当筵。\n挂罗绶、素肌莹玉，近鸾翅、云鬓梳蝉。\n玉笋轻拢，龙香细抹，凤凰飞出四条弦。\n碎牙板、烦襟消尽，秋气满庭轩。\n今宵月，依稀向人，欲斗婵娟。\n变新声、能翻往事，眼前风景依然。\n路漫漫、汉妃出塞，夜悄悄、商妇移船。\n马上愁思，江边怨感，分明都向曲中传。", 
    "rhythmic": "绿头鸭・多丽"
  }, 
  {
    "author": "晁端礼", 
    "content": "晚云收，淡天一片琉璃。\n烂银盘、来从海底，皓色千里澄辉。\n莹无尘、素娥淡伫，静可数、丹桂参差。\n玉露初零，金风未凛，一年无似此佳时。\n露坐久，疏莹时度，乌鹊正南飞。\n瑶台冷，栏干凭暖，玉下迟迟。\n念佳人，音尘别後，对此应解相思。\n最关情、漏声正永，暗断肠、花影偷移。\n料得来宵，清光未减，阴晴天气又争知。", 
    "rhythmic": "绿头鸭・多丽"
  }, 
  {
    "author": "晁端礼", 
    "content": "高阳方面，河间都会，三关地最称雄。\n粉堞万层，金城百雉，楼横一带长虹。\n烟素敛晴空。\n正望迷平野，目断飞鸿。\n易水风烟，范阳山色有无中。\n安边暂倚元戎。\n看纶巾对酒，羽扇摇风。\n金勒少年，吴钩壮士，宁论卫霍前功。\n乃眷在清衷。\n恐凤池虚久，归去匆匆。\n幸有佳人锦瑟，玉笋且轻拢。", 
    "rhythmic": "望海潮"
  }, 
  {
    "author": "晁端礼", 
    "content": "夜来深雪前村路，应是早梅初绽。\n故人赠我，江头春信，南枝向暖。\n疏影横斜，暗香浮动，月明溪浅。\n向亭边驿畔，行人立马，频回首、空肠断。\n别有玉溪仙馆。\n寿阳人、初匀妆面。\n天教占了，百花头上，和羹未晚。\n最是关情处，高楼上、一声羌管。\n仗谁人向道，何如留取，倚朱栏看。", 
    "rhythmic": "水龙吟"
  }, 
  {
    "author": "晁端礼", 
    "content": "岭梅香雪飘零尽，繁杏枝头犹未。\n小桃一种，妖娆偏占，春工用意。\n微喷丹砂，半含朝露，粉墙低倚。\n似谁家女，娇痴怨别，空凝睇、东风里。\n好是佳人半醉。\n近横波、一枝争媚。\n元都观里，武陵溪上，空随流水。\n惆怅如红雨，风不定、五更天气。\n念当年门里，如今陌上，洒离人泪。", 
    "rhythmic": "水龙吟"
  }, 
  {
    "author": "晁端礼", 
    "content": "小桃零落春将半。\n双燕却来池馆。\n名园相倚，初开繁杏，一枝遥见。\n竹外斜穿，柳间深映，粉愁香怨。\n任红宋玉，墙头千里，曾牵惹、人肠断。\n常记山城斜路，喷清香、日迟风暖。\n春阴挫後，马前惆怅，满枝红浅。\n深院帘垂雨，愁人处、碎红千片。\n料明年更发，多应更好，约邻翁看。", 
    "rhythmic": "水龙吟"
  }, 
  {
    "author": "晁端礼", 
    "content": "倦游京洛风尘，夜来病酒无人问。\n九衢雪小，千门月淡，元宵灯近。\n香散眉梢，冻消池面，一番春信。\n记南楼醉里，西城宴阙，都不管、人春困。\n屈指流年未几，早人惊、潘郎双鬓。\n当时体态，如今情绪，多应瘦损。\n马上墙头，纵教瞥见，也难相认。\n凭栏干，但有盈盈泪眼，把罗襟。", 
    "rhythmic": "水龙吟"
  }, 
  {
    "author": "晁端礼", 
    "content": "霖雨成功，堂称继美，旧说安阳家世。\n峻岳降神，长庚应梦，佳辰况当秋霁。\n玉函金篆，帝锡与、寿眉齿。\n向清时、便告老，尽取貂蝉轻弃。\n把朝庭旧勋屈指。\n有谁人似此，能全终始。\n谤书顿释，先芬未泯，君王自为知己。\n看花临水。", 
    "rhythmic": "上林春・一落萦"
  }, 
  {
    "author": "晁端礼", 
    "content": "伊洛清波，嵩山秀色，共与皇家为瑞。\n挺生异质，亲逢盛旦，簪缨旧传家世。\n雁炉烟里，罩一段、照人清气。\n灿金章、映紫绶，自是真官标致。\n把朝廷缙绅屈指。\n有谁人似得，多才多艺。\n片言悟主，封侯赐璧，君王自为知己。\n暂来卧治。", 
    "rhythmic": "上林春・一落萦"
  }, 
  {
    "author": "晁端礼", 
    "content": "天与疏慵，人怜憔悴，分甘抛弃簪缨。\n有时乘兴，波上叶舟轻。\n十里横塘过雨，荷香细、苹末风清。\n真如画，残霞淡日，偏向柳梢明。\n凝情。\n尘网外，鲈鱼旋。\n芳酒深倾。\n又算来、何须身後浮名。\n无限沧浪好景，蓑笠下、且遣馀生。\n长歌去，机心尽矣，鸥鹭莫相惊。", 
    "rhythmic": "满庭芳"
  }, 
  {
    "author": "晁端礼", 
    "content": "绿绕群峰，红摇千柄，夜来暑雨初收。\n共君乘兴，轻舸信悠悠。\n且尽一尊别酒，荷香里、满酌轻讴。\n明朝去，征帆夜落，何处好汀洲。\n风流。\n吾小阮，朝辞东观，夕向南州。\n况圣时、争教贾傅淹留。\n若过寻阳亭上，琵琶泪、莫洒清秋。\n堤边柳，从今爱惜，留待系归舟。", 
    "rhythmic": "满庭芳"
  }, 
  {
    "author": "晁端礼", 
    "content": "北渚澄兰，南山凝翠，望中浑似仙乡。\n万家烟霭，朱户锁垂杨。\n好是飞泉漱玉，回环遍、小曲深坊。\n西风里，芙蕖带雨，飘散满城香。\n微凉。\n湖上好，桥虹倒影，月练飞光。\n命玳簪促席，云鬓分行。\n谁似风流太守，端解道、春草池塘。\n须留恋，神京纵好，此地也难忘。", 
    "rhythmic": "满庭芳"
  }, 
  {
    "author": "晁端礼", 
    "content": "雪满貂裘，风摇金辔，笑看锦带吴钩。\n照人清鬓，年少定封侯。\n此去马啼何处，山万叠、济水南州。\n君知否，卢郎未老，曾是恣狂游。\n风流。\n佳丽地，十年屈指，一梦回头。\n最难忘，西湖北渚澄秋。\n玉砌雕栏好在，桃共李、能忆人不。\n衰翁也，多情为我，将恨寄红楼。", 
    "rhythmic": "满庭芳"
  }, 
  {
    "author": "晁端礼", 
    "content": "浅约鸦黄，轻匀螺黛，故教取次梳妆。\n减轻琶面，新样小鸾凰。\n每为花娇玉嫩，容对客、斜倚银床。\n春来病，兰薰半歇，一管舞衣裳。\n悲凉。\n人事改，三春艳，一夜繁霜。\n似人归洛浦，云散高唐。\n痛念你、平生分际，辜负我、临老风光。\n罗裙在，凭谁为我，求取返魂香。", 
    "rhythmic": "满庭芳"
  }, 
  {
    "author": "晁端礼", 
    "content": "倦贰文昌，乐请左符，双旌去指东藩。\n有腰金新宠，昼锦荣观。\n独步文章，家传素业，世宝青毡。\n动欢声和气，里巷初惊，侍从衣冠。\n朱门映柳，绮窗临水，盛游应记当年。\n端解道、香留罗袜，墨在蛮笺。", 
    "rhythmic": "雨中花・夜行船"
  }, 
  {
    "author": "晁端礼", 
    "content": "豆蔻梢头，鸳鸯帐里，扬州一梦初惊。\n忆当时相见，双眼偏明。\n南浦绿波，西城杨柳，痛悔多情。\n望征鞍不见，况是并州，自古高城。\n几多映月凭肩私语，傍花和泪深盟。\n争信道、三年虚负，一事无成。", 
    "rhythmic": "雨中花・夜行船"
  }, 
  {
    "author": "晁端礼", 
    "content": "流水知音，轻裘共敝，相逢才换星霜。\n多少风亭棋酒，画阁丝簧。\n纤指声犹馀响，红粉泪已成行。\n怅绿波浦上，芳草堤边，又整归航。\n新移槛竹，手种庭花，未容烂熳飞觞。\n归去也、重趋丹禁，密侍清光。", 
    "rhythmic": "雨中花・夜行船"
  }, 
  {
    "author": "晁端礼", 
    "content": "记红颜日、向瑶阶，得俊饮、散蓬壶。\n绣鞍纵骄马，故坠鞭柳径，缓辔花衢。\n斗帐兰曲，曾是振、声名上都。\n醉倒旗亭，更深未归，笑倩人扶。\n光阴到今二纪，算难寻前好，懒访仙居。\n近来似闻道，向雾关云洞，自乐清虚。", 
    "rhythmic": "玉楼宴"
  }, 
  {
    "author": "晁端礼", 
    "content": "正中秋初过，淡碧云容，嫩凉天气。\n紫府真仙，暂谪居尘世。\n慕道高情，照人清骨，是寿星标致。\n德在民心，勋藏帝室，清芬相继。\n庭有芝兰，世调鼎鼐，晋美乌衣，汉称韦氏。\n未必当时，解功成身退。", 
    "rhythmic": "醉蓬莱"
  }, 
  {
    "author": "晁端礼", 
    "content": "看梅梢初动，池面冰澌，小春时候。\n当日生贤，庆黄家忠厚。\n龙种殊常，照人眉宇，似汝阳端秀。\n世取贤科，胪传圣语，增光华胃。\n天汉灵源，最为亲近，茅土真封，旧相传授。\n开府新恩，拜除书非久。", 
    "rhythmic": "醉蓬莱"
  }, 
  {
    "author": "晁端礼", 
    "content": "乍酒醒孤馆，梦断幽窗，嫩凉天气。\n潇洒情怀，想乡关迢递。\n一枕清风，半帘残月，是闷人滋味。\n南浦离多，东阳带缓，新来憔悴。\n因念当时，乱花深径，画楫环溪，屡陪欢醉。\n踪迹飘流，顿相望千里。", 
    "rhythmic": "醉蓬莱"
  }, 
  {
    "author": "晁端礼", 
    "content": "天锡禹圭尧瑞，君王受厘，未央宫殿。\n三五庆元宵，扫春寒、花外蕙风轻扇。\n龙阙前瞻，凤楼背耸，中有鳌峰见。\n渐紫宙、星河晚。\n放桂华浮动，金莲开遍。\n御帘卷。\n须臾万乐喧天，群仙扶辇。\n云间，都人望天表，正仙葩竞插，异香飘散。\n春宵苦长短。\n指花阴，愁听漏传银箭。\n京国繁华，太平盛事，野老何因见。\n但时效华封祝，愿岁岁闻道，金舆游宴。", 
    "rhythmic": "金人捧露盘"
  }, 
  {
    "author": "晁端礼", 
    "content": "宫梅弄粉，御柳摇金，又喜皇州春早。\n盛世生贤，真仙应运，当日来从三岛。\n车马喧青晓。\n看千锺赐饮，中人传诏。\n最好是、芝兰并砌，鸣佩腰金，彩衣相照。\n炉烟袅。\n高堂半卷珠帘，神仙飘缈。\n须信槐庭荫美，凤沼波澄，屈指十年三到。\n九叙重歌，元圭再锡，已把成功来告。\n四海瞻仪表。\n庆君臣会集，诗符天保。\n况自有、仙风道骨，玉函金篆，阴功须报。", 
    "rhythmic": "玉女摇仙佩"
  }, 
  {
    "author": "晁端礼", 
    "content": "轻衫短帽，重入长安道。\n屈指十年中，一回来、一回渐老。\n朋游在否，落托更能无，朱弦悄。\n知音少。\n拨断相思调。\n花边柳外，潇洒愁重到。\n深院锁春风，悄无人、桃花自笑。\n金钗一股，拟欲问音尘，天杳杳。\n波渺渺。\n何处寻蓬岛。", 
    "rhythmic": "蓦山溪"
  }, 
  {
    "author": "晁端礼", 
    "content": "栏干十二，倚遍还重倚。\n一曲一般愁，对芳草、伤春千里。\n绮窗深处，还解忆人无，碧云辞，红叶字。\n曾仗东风寄。\n缭墙深院，无路通深意。\n纵使得新声，又争知、相如名字。\n从来风韵，潇洒不禁愁，拈梨花，看菊蕊。\n应也成憔悴。", 
    "rhythmic": "蓦山溪"
  }, 
  {
    "author": "晁端礼", 
    "content": "广寒宫殿，千里同云晓。\n飞雪满空来，翦云英、群仙齐到。\n乱飘僧舍，密处洒歌楼，闲日少。\n风光好。\n且共宾朋笑。\n华堂深处，满满觥船掉。\n梅蕊拆来看，已偷得、春风些小。\n绮罗香暖，不怕卷珠帘，沈醉了。\n樽前倒。\n红袖休来叫。", 
    "rhythmic": "蓦山溪"
  }, 
  {
    "author": "晁端礼", 
    "content": "春来心事，分付千锺酒。\n午醉梦还醒，两眉愁、才消又有。\n天涯远梦，归路日中迷，楚云深，孤馆静，潇洒梨花手。\n回文歌罢，幽恨新兼旧。\n帘影卷斜阳，乱红飞、风摇暮柳。\n独携此意，和泪上层楼，尽平芜，穷远目，认断千山首。", 
    "rhythmic": "蓦山溪"
  }, 
  {
    "author": "晁端礼", 
    "content": "嫩柳初摇翠。\n怪朝来早有，飞花零坠。\n洞门斜开，珠帘初卷，惊起谢娘吟缀。\n蕊珠宫殿晓，谁乱把、云英揉碎。\n气候晚，被寒风卷渡，龙沙千里。\n沈醉。\n深院里。\n粉面照人，疑是瑶池会。\n润拂炉烟，寒欺酒力，低压管弦声沸。\n艳阳过半也，应是好、郊原新霁。\n待更与上层楼，遍倚栏干十二。", 
    "rhythmic": "喜迁莺"
  }, 
  {
    "author": "晁端礼", 
    "content": "伫立蘅皋暮，冻云乍敛，霜飙微列。\n怅饮杯深，阳关声苦，愁见画船催发。\n夜来红泪烛，还解惜、王孙轻别。\n怅望处，乍金丝冷落，兰薰销歇。\n闻说。\n归兴切。\n华鬓未生，得意浓时节。\n画楫门开，斑衣追逐，晓日凤凰双阙。\n帝城春信早，随处有、江梅攀折。\n烂熳赏，也多应忘了，东堂风月。", 
    "rhythmic": "喜迁莺"
  }, 
  {
    "author": "晁端礼", 
    "content": "清和时序。\n望桂影渐生，薰风微度。\n挺秀金芝，传芳玉叶，天上瑞麟重睹，竞爽谢庭兰玉，信美西壅鸳鸯。\n庆门里，把丹枝争折，青云平步。\n声誉。\n喧盛世，人咏少年，古锦囊中句。\n艺祖诸孙，宗王贤子，偏爱汝阳眉宇。\n画堂令辰称寿，愿与冈陵同固。\n更看取，继公勋业，东平茅土。", 
    "rhythmic": "喜迁莺"
  }, 
  {
    "author": "晁端礼", 
    "content": "络纬催凉，断虹收雨，庭梧报秋。\n绕郡城、千顷烟波绿，正鱼肥酒美，名冠东州。\n芰荷风细，蒹葭烟淡，宛在潇湘南岸头。\n凝望处，似桃源洞口，初泛兰舟。\n贤侯。\n酝藉风流。\n向庭讼闲时多宴游。\n有信陵家世，梁园客右，才华高掩，沈谢何刘。\n政声朝奏，除书夕至，即看归趋丹凤楼。\n须眷恋，况新堂莹澈，好共迟留。", 
    "rhythmic": "沁园春"
  }, 
  {
    "author": "晁端礼", 
    "content": "忆昔红颜日，金玉等泥沙。\n青楼紫陌，惟解惜月与贪花。\n谁信如今憔悴，尘暗金徽玉轸，藓污匣中蛇。\n一事都无就，双鬓只堪嗟。\n恨无情，乌与兔，送年华。\n不如归去，无限云水好生涯。\n未用轻蓑短棹，犹有青鞋黄帽，行处即吾家。\n回首人间世，幽意在青霞。", 
    "rhythmic": "水调歌头"
  }, 
  {
    "author": "晁端礼", 
    "content": "流水漂花，记同寻阆苑，曾宴桃源。\n痛饮狂歌，金盏倒垂莲。\n未省负、佳时良夜，烂游风月三年。\n别後空报瑶琴，谁听朱弦。\n风流少年儒将，有威名震虏，谈笑安边。\n寄我新诗，何事赋归田。", 
    "rhythmic": "金盏倒垂莲"
  }, 
  {
    "author": "晁端礼", 
    "content": "枫叶初丹，苹花渐老，蘅皋谁系扁舟。\n故人思我，征棹少淹留。\n一尊潋滟西风里，共醉倒、同销万古愁。\n况今宵自有，明月照人，逼近中秋。\n常爱短李家声，金闺彦士，才高沈谢何刘。\n片帆初卷，歌吹是扬州。", 
    "rhythmic": "百宝装・新燕过妆楼"
  }, 
  {
    "author": "晁端礼", 
    "content": "淡淡春阳天气，夜来一霎，微雨初晴。\n向暖犹寒，时候又是清明。\n乱沾衣、桃花雨闹，微弄袖、杨柳风轻。\n晓莺声。\n唤回幽梦，犹困春酲。\n牵萦。\n伤春怀抱，东郊烟暖，南浦波平。\n况有良朋，载酒同放彩舟行。\n劝人归、啼禽有意，催棹去、烟水无情。", 
    "rhythmic": "玉胡蝶・玉蝴蝶"
  }, 
  {
    "author": "晁端礼", 
    "content": "苦春宵漏短，梦回晚、酒醒迟。\n正小雨初收，馀寒未放，怯试单衣。\n娇痴。\n最尤处，被罗襟、印了宿妆眉。\n潇洒春工斗巧，算来不在花枝。\n芳菲。\n正好踏春，携素手、暂分飞。\n料恨月愁花，多应瘦损，风柳腰肢。\n归期。", 
    "rhythmic": "木兰花・玉楼春"
  }, 
  {
    "author": "晁端礼", 
    "content": "断魂凝睇。\n望故国迢迢，倦摇征辔。\n恨满西风，有千里云山，万重烟水。\n遥夜枕冷衾寒，数更筹无寐。\n想伊家、应也背著孤灯，暗弹珠泪。\n屈指。\n重算归期，知他是何时见去里。\n翻思绣阁旧时，无一事，只管爱争闲气。", 
    "rhythmic": "金盏子"
  }, 
  {
    "author": "晁端礼", 
    "content": "年时此际，向扁舟同载。\n风送征帆暮天外。\n对沙汀宿鹭，与波上轻鸥，双双处，相唤相呼自在。\n如今重整棹，烟景依然，谁念轻分绣罗带。\n向蓬窗独坐，不觉徊徨，鸥与鹭、想一齐惊怪。\n怎生得、今宵梦还家，又譬如秉烛，夜阑相对。", 
    "rhythmic": "洞仙歌"
  }, 
  {
    "author": "晁端礼", 
    "content": "帝里重阳好。\n又对短发来吹帽。\n满目风光还似旧，奈樽前人老。\n暗忆当年，伴侣同倾倒。\n夸俊游、争买千金笑。\n到如今憔悴，恰似华胥一觉。\n此恨何时了。\n旧游屈指愁重到。\n小曲深坊闲信马，掩朱扉悄悄。\n怎得个多情，为我传音耗。", 
    "rhythmic": "安公子"
  }, 
  {
    "author": "晁端礼", 
    "content": "丹疏恩，庆闱受命，圣朝广孝非常。\n大邑高封，名兼寿考辉光。\n闾巷相传盛事，焕丝五色成章。\n崇新栋，天语荣夸，共瞻积善华堂。\n灵龟荐祉，紫鸾称寿，千锺泛酒，百和焚香。\n况有新教歌舞，妙选丝篁。", 
    "rhythmic": "庆寿光"
  }, 
  {
    "author": "晁端礼", 
    "content": "鸳瓦霜轻，玳帘风细，高门瑞气非烟。\n积厚源深，有长庚应梦，乔岳生贤。\n妙龄秀发，庆谢庭、兰玉争妍。\n名动缙绅，况文章政术，俱是家传。\n别有阴功厚德，向东州、治狱平反。\n玉函高篆，仙风道骨，锡与长年。", 
    "rhythmic": "黄鹂绕碧树"
  }, 
  {
    "author": "晁端礼", 
    "content": "龙阁先芬，凤毛荣继，当世英妙。\n峻岳储灵，长庚应梦，还庆佳辰到。\n黄花露，碧瓦凝霜，香馥郡齐清晓。\n忆当年、青云平步，共喜骤跻华要。\n阴功厚德，玉符金篆，锡与世间难老。\n注意方浓，分符屡请，雅志人应少。\n棠阴无讼，乐府新教，正醉山频倒。\n有谁莱衣游戏，萱堂寿考。", 
    "rhythmic": "永遇乐"
  }, 
  {
    "author": "晁端礼", 
    "content": "五两风轻，移舟向、斜阳岛外。\n最好是、潇湘烟景，自然心会。\n倒影芙蓉明镜底，更折花嗅西风里。\n待问君、明日向何州，东南指。\n人生事，谁如意。\n剩拼取，尊前醉。\n想升沈有命，去来非己。\n菊老松深三径在，田园已有归来计。\n问甚时、重此望归舟，远相对。", 
    "rhythmic": "满江红"
  }, 
  {
    "author": "晁端礼", 
    "content": "燕子来时，清明过了，桃花乱飘红雨。\n倦客凄凉，千里云山将暮。\n泪眸回望，人在玉楼深处。\n向此多应念远，凭栏无语。\n芳菲可惜轻负。\n空鞭弄游丝，帽冲飞絮。\n恨满东风，谁识此时情绪。", 
    "rhythmic": "春晴"
  }, 
  {
    "author": "晁端礼", 
    "content": "满浦亭前杨柳，一年两度攀条。\n瞬息光阴都几许，离情常是迢迢。\n须信沈腰易瘦，争教潘鬓相饶。\n不忍重寻香径，还来独立溪桥。\n唯有无情东去水，来时曾傍兰桡。\n今夜欲求好梦，望中莫遣魂销。", 
    "rhythmic": "河满子"
  }, 
  {
    "author": "晁端礼", 
    "content": "又是青春将暮。\n望极桃溪归路。\n洞户悄无人，空锁一庭红雨。\n凝伫。", 
    "rhythmic": "醉桃源・阮郎归"
  }, 
  {
    "author": "晁端礼", 
    "content": "谪仙海上驾鲸鱼。\n谈笑下蓬壶。\n神寒骨重真男子，是我家、千里龙驹。\n经纶器业，文章光焰，流辈更谁如。\n渊明元与世情疏。\n松菊爱吾庐。", 
    "rhythmic": "一丛花"
  }, 
  {
    "author": "晁端礼", 
    "content": "蜀锦满林花，三年重到。\n应被花枝笑人老。\n半开微谢，占得几多时好。\n便须拼痛饮、花前倒。\n醉中但记，红围绿绕。\n人面花光斗相照。\n缭墙重院，爱惜遮藏须早。\n免如攀折柳，临官道。", 
    "rhythmic": "感皇恩"
  }, 
  {
    "author": "晁端礼", 
    "content": "柳条弄色梅飘粉。\n还是元宵近。\n小楼深巷月胧明，记得恁时风景。\n庭花影转，珠帘人静，依旧厌厌闷。\n如今对酒翻成恨。\n春瘦罗衣褪。\n王孙何处草萋萋，辜负小欢幽兴。\n谁知此际，有人灯下，偷把归期问。", 
    "rhythmic": "御街行"
  }, 
  {
    "author": "晁端礼", 
    "content": "萱草栏干，榴花庭院。\n悄无人语重帘卷。\n屏山掩梦不多时，斜风雨细江南岸。\n昼漏初传，林莺百啭。\n日长暗记残香篆。\n洞房消息有谁知，几回欲问梁间燕。", 
    "rhythmic": "踏莎行"
  }, 
  {
    "author": "晁端礼", 
    "content": "柳暗重门，花深小院。\n盆池昨夜新荷卷。\n银床斜倚小屏风，吴波澄淡春山远。\n纨扇风轻，薰炉烟断。\n日高睡起眉山浅。\n尘侵鸾镜懒匀妆，谁人与整钗头燕。", 
    "rhythmic": "踏莎行"
  }, 
  {
    "author": "晁端礼", 
    "content": "衰柳残荷，长山远水。\n扁舟荡漾烟波里。\n离杯莫厌百分斟，船头转便三千里。\n红日初斜，西风渐起。\n琵琶休洒青衫泪。\n区区游宦亦何为，林泉早作归来计。", 
    "rhythmic": "踏莎行"
  }, 
  {
    "author": "晁端礼", 
    "content": "潋滟长波迎首。\n雨淡烟轻，过了清明候。\n岸草汀花浑似旧。\n行人只是添清瘦。\n沈水香消罗袂透。\n双橹声中，午梦初惊後。\n枕上懵腾犹病酒。\n卷帘数尽长堤柳。", 
    "rhythmic": "蝶恋花"
  }, 
  {
    "author": "晁端礼", 
    "content": "骨秀肌香冰雪莹。\n潇洒风标，赋得温柔性。\n髻遗钿慵不整。\n花时长是厌厌病。\n枕上晓来残酒醒。\n一带屏山，千里江南景。\n指点烟村横小艇。\n何时携手重寻胜。", 
    "rhythmic": "蝶恋花"
  }, 
  {
    "author": "晁端礼", 
    "content": "花倚东风柳弄春。\n分明浅笑与轻。\n更忆当时声细细，偎人。\n秦筝轻衬砑罗裙。\n别後此欢谁更共。\n春梦。\n只凭胡蝶伴飞魂。\n独倚高楼还日暮。", 
    "rhythmic": "定风波"
  }, 
  {
    "author": "晁端礼", 
    "content": "幽香闲艳露华浓。\n晚妆慵。\n略匀红。\n春困厌厌，常爱鬓云。\n早是自来莲步小，新样子，为谁弓。\n画堂西下小栏东。\n醉醒中。\n苦匆匆。", 
    "rhythmic": "江城子"
  }, 
  {
    "author": "晁端礼", 
    "content": "石榴双叶忆同寻。\n卜郎心。\n向谁深。\n长恁娇痴，尤怎生禁。\n内样双眉新画得，还印了，在罗襟。\n相思幽怨付鸣琴。\n望来音。\n久沈沈。", 
    "rhythmic": "江城子"
  }, 
  {
    "author": "晁端礼", 
    "content": "今夜征帆何处落，烟村几点人家。\n莫惊双泪向风斜。\n渔人西塞曲，商女後庭花。\n从此五湖归去好，一杯酒送生涯。\n多情犹解惜年华。\n春闺重见处，霜鬓不须嗟。", 
    "rhythmic": "临江仙"
  }, 
  {
    "author": "晁端礼", 
    "content": "去路湘桃破萼，归时乳燕巢梁。\n不成一事又还乡。\n也是经春游荡。\n香炉重燃，罗衾再拂鸳鸯。\n今宵应解话愁肠。\n指点尘生绣帐。", 
    "rhythmic": "西江月"
  }, 
  {
    "author": "晁端礼", 
    "content": "洛浦神仙流品，姑山冰雪肌肤。\n谁家池馆雨晴初。\n肠断风标白鹭。\n国艳枉教无语，玉颜不待施朱。\n采菱人散夜蟾孤。\n冷落西溪风露。", 
    "rhythmic": "西江月"
  }, 
  {
    "author": "晁端礼", 
    "content": "红窗小艇雨馀天。\n李郭未神仙。\n片时篷底幽梦，即是五湖船。\n追往事，惜流年。\n恨风烟。\n向人依旧，两行垂杨，一片新蝉。", 
    "rhythmic": "诉衷情"
  }, 
  {
    "author": "晁端礼", 
    "content": "吴宫绝艳楚宫腰。\n怯挂紫檀槽。\n纤纤玉笋轻拈，莺语弄春娇。\n松钿带，金翘。\n暗香飘。\n红牙拍碎，绛蜡烧残，月淡天高。", 
    "rhythmic": "诉衷情"
  }, 
  {
    "author": "晁端礼", 
    "content": "金盆水冷又重煨。\n不肯傍妆台。\n从教髻鬟慢，斜卷云钗。\n莲步稳，黛眉开。\n後园回。\n手柳带，鬓插梅梢，探得春来。", 
    "rhythmic": "诉衷情"
  }, 
  {
    "author": "晁端礼", 
    "content": "朦胧月午。\n点滴梨花雨。\n青翼欺人多谩语。\n消息知他真否。\n兽炉鸳被重熏。\n故将灯火挑昏。\n最恨西风摇幕，误人几度迎门。", 
    "rhythmic": "清平乐"
  }, 
  {
    "author": "晁端礼", 
    "content": "深沈玉宇。\n枕簟清无暑。\n睡起花阴初转午。\n一霎飞云过雨。\n雨馀隐隐残雷。\n夕阳却照庭槐。\n莫把绣帘垂下，妨它双燕归来。", 
    "rhythmic": "清平乐"
  }, 
  {
    "author": "晁端礼", 
    "content": "琐窗朱户。\n曾是娇眠处。\n只有馀香留得住。\n满地花钿翠羽。\n三年宋玉东邻。\n断肠月夕烟春。\n看取画屏深处，题诗欲付何人。", 
    "rhythmic": "清平乐"
  }, 
  {
    "author": "晁端礼", 
    "content": "清樽泛菊。\n共剪西窗烛。\n一抹朱弦新按曲。\n更遣歌喉细逐。\n明朝匹马西风。\n黄云衰草重重。\n试问剑歌悲壮，何如玉指轻拢。", 
    "rhythmic": "清平乐"
  }, 
  {
    "author": "晁端礼", 
    "content": "误入仙家小洞来。\n碧桃花落乱浮杯。\n满身罗绮香煤。\n醉倒任眠深迳里，醒时须插满头归。\n更收馀蕊酿新醅。", 
    "rhythmic": "浣溪沙"
  }, 
  {
    "author": "晁端礼", 
    "content": "紫蔓凝阴绿四垂。\n暗香撩乱扑罗衣。\n醉眠惟有落花知。\n玉笋纤纤初嗅罢，乌云娜娜乱簪时。\n此般风韵雅相宜。", 
    "rhythmic": "浣溪沙"
  }, 
  {
    "author": "晁端礼", 
    "content": "阆苑瑶台指旧居。\n当年一念别仙都。\n庆门曾梦得明珠。\n赋畀已教尘累浅，修持更与俗缘疏。\n慧心从此悟真如。", 
    "rhythmic": "浣溪沙"
  }, 
  {
    "author": "晁端礼", 
    "content": "似火山榴映翠娥。\n依依香汗轻罗。\n恼人无奈是横波。\n金凿落倾欢事少，玉搔头袅闷时多。\n不留人住意如何。", 
    "rhythmic": "浣溪沙"
  }, 
  {
    "author": "晁端礼", 
    "content": "一见郎来双眼明。\n春风楼上玉箫声。\n谁信同心双结子、苦难成。\n瑶空传张好好，钿筝谁继薛琼琼。\n若是今生无此分、有来生。", 
    "rhythmic": "浣溪沙"
  }, 
  {
    "author": "晁端礼", 
    "content": "清润风光雨後天。\n蔷薇花谢绿窗前。\n碧琉璃瓦欲生烟。\n十里闲情凭蝶梦，一春幽怨付鲲弦。\n小楼今夜月重圆。", 
    "rhythmic": "浣溪沙"
  }, 
  {
    "author": "晁端礼", 
    "content": "昼漏迟迟出建章。\n惊回残梦日犹长。\n风微歌吹度昭阳。\n沈水烧残金鸭冷，胭脂匀罢紫绵香。\n一枝花影上东廊。", 
    "rhythmic": "浣溪沙"
  }, 
  {
    "author": "晁端礼", 
    "content": "湘簟纱厨午睡醒。\n起来庭院雨初晴。\n夕阳偏向柳梢明。\n懒炷薰炉沈水冷，罢摇纨扇晚凉生。\n莫将闲事恼卿卿。", 
    "rhythmic": "浣溪沙"
  }, 
  {
    "author": "晁端礼", 
    "content": "薄衾小枕重门闭。\n孤灯照著人无寐。\n风雨夜来多。\n春寒可奈何。\n深闺香暖处。\n还解怜人否。\n只道不来归。\n那知心似飞。", 
    "rhythmic": "菩萨蛮"
  }, 
  {
    "author": "晁端礼", 
    "content": "午阴未转晴窗暖。\n无风著地杨花满。\n睡起日犹长。\n卷帘红杏香。\n春心无处定。\n又作花时病。\n芳草伴离愁。\n绵绵早晚休。", 
    "rhythmic": "菩萨蛮"
  }, 
  {
    "author": "晁端礼", 
    "content": "百花未报芳菲信。\n一枝探得春风近。\n只有雪争光。\n更无花似香。\n孤标天赋与。\n冷艳谁能顾。\n庭院好深藏。\n莫教开路傍。", 
    "rhythmic": "菩萨蛮"
  }, 
  {
    "author": "晁端礼", 
    "content": "卷帘风入双双燕。\n燕双双入风帘卷。\n明月晓啼莺。\n莺啼晓月明。\n断肠空望远。\n远望空肠断。\n楼上几多愁。\n愁多几上楼。", 
    "rhythmic": "菩萨蛮"
  }, 
  {
    "author": "晁端礼", 
    "content": "远山眉映横波脸。\n脸波横映眉山远。\n云鬓插花新。\n新花插鬓云。\n断魂离思远。\n远思离魂断。\n门掩未黄昏。\n昏黄未掩门。", 
    "rhythmic": "菩萨蛮"
  }, 
  {
    "author": "晁端礼", 
    "content": "正向溪堂欢笑。\n忽惊传新诏。\n马啼准拟乐郊行，又却近、长安道。\n鹳鹊楼边初到。", 
    "rhythmic": "一落索"
  }, 
  {
    "author": "晁端礼", 
    "content": "木兰舟稳桃花浪。\n重到清溪上。\n刘郎惆怅武陵迷。\n无限落英飞絮、水东西。\n玉觞潋滟谁相送。\n一觉扬州梦。\n不知何物最多情。\n惟有南山不改、旧时青。", 
    "rhythmic": "虞美人"
  }, 
  {
    "author": "晁端礼", 
    "content": "短亭过尽长亭到。\n未忍过征棹。\n天涯自是别离身。\n更折一枝杨柳、赠行人。\n淮阴堤上残阳里，暮草连空翠。\n一樽别酒苦匆匆。\n还似陇头流水、各西东。", 
    "rhythmic": "虞美人"
  }, 
  {
    "author": "晁端礼", 
    "content": "伤春怀抱。\n清明过後莺声老。\n劝君莫向愁人道。\n又被香轮，碾破青青草。\n夜来风雨连清晓。\n秋千院落无人到。\n梦回酒醒愁多少。\n犹赖春寒，未放花开了。", 
    "rhythmic": "一斛珠"
  }, 
  {
    "author": "晁端礼", 
    "content": "建溪灵草已先尝。\n欢意尚难忘。\n未放笙歌，暂留簪。\n犹有紫芝汤。", 
    "rhythmic": "少年游"
  }, 
  {
    "author": "晁端礼", 
    "content": "多情应解，留连春意，满地萦花惹絮。\n王孙何在不归来，又遍满、闲门要路。\n咸阳原上，姑苏台下，肠断绿波南浦。\n迢迢归思碧连云，解送我、春山尽处。", 
    "rhythmic": "鹊桥仙"
  }, 
  {
    "author": "晁端礼", 
    "content": "洞户深沈，起来闲绕回郎转。\n凤箫声远。\n小院杨花满。\n旧曲重寻，移遍秦筝雁。\n芳心乱。\n栏干凭暖。\n目向天涯断。", 
    "rhythmic": "点绛唇"
  }, 
  {
    "author": "晁端礼", 
    "content": "并蒂芙蓉本自双。\n晓来波上斗新妆。\n朱匀檀口都无语，酒入圆腮各是香。\n辞汉曲，别高唐。\n芳心应解妒鸳鸯。\n不封虢国并秦国，应嫁刘郎与阮郎。", 
    "rhythmic": "鹧鸪天"
  }, 
  {
    "author": "晁端礼", 
    "content": "红紫飘零绿满城。\n春风於此独留情。\n谁将十幅吴绫被，扑向熏笼一夜明。\n风不定，雨初晴。\n晓来苔上拾残英。\n连教贮向鸳鸯枕，犹有馀香入梦清。", 
    "rhythmic": "鹧鸪天"
  }, 
  {
    "author": "晁端礼", 
    "content": "湖上风光寒食近，准拟醉花枝。\n不忍东风烂熳时。\n红泪湿胭脂。\n情知今後游从少，鸾镜懒重窥。", 
    "rhythmic": "武陵春"
  }, 
  {
    "author": "晁端礼", 
    "content": "碧桃花，春婉娩。\n未断尘缘，暂别瑶池宴。\n谪限迢迢应未满。\n乘月骖鸾，曾有深深愿。\n帝城赊，凤楼远。\n长寿杯深，此际谁人劝。\n闷倚屏山凝泪眼。\n百和烟中，细想千娇面。", 
    "rhythmic": "苏幕遮"
  }, 
  {
    "author": "晁端礼", 
    "content": "短亭杨柳接长亭。\n攀折赠君行。\n莫怪尊前无语，大多分外多情。", 
    "rhythmic": "朝中措"
  }, 
  {
    "author": "晁端礼", 
    "content": "小庭数朵寒梅放，雪缀霜。\n装点香英。\n玉软琼娇两未胜。\n佳人皓腕争攀取，插向壶冰。", 
    "rhythmic": "丑奴儿・采桑子"
  }, 
  {
    "author": "晁端礼", 
    "content": "来朝匹马萧萧去，且醉芳卮。\n明夜天涯。\n浅酌低吟欲谁。\n归来应过重阳也，菊有残枝。", 
    "rhythmic": "丑奴儿・采桑子"
  }, 
  {
    "author": "晁端礼", 
    "content": "天上星杓春又到。\n应律管、微阳已报。\n暖信惊梅早。\n昨夜南枝，先得芳菲耗。\n迟日胧光破晓。\n馥绣幄、麝炉烟袅。", 
    "rhythmic": "惜双双・惜分飞"
  }, 
  {
    "author": "晁端礼", 
    "content": "纤条绿沁。\n春色为伊难禁。\n传芳意、东君信任。\n燕愁莺懒，怕轻寒犹禁。\n护占得、幽香转甚。\n粉面初匀，冰肌未饮。\n何须爱、妖桃胜锦。", 
    "rhythmic": "脱银袍"
  }, 
  {
    "author": "晁端礼", 
    "content": "别恨绵绵。\n屈指三年。\n再相逢、情分依然。\n君初霜鬓，我已华颠。\n况其间有，多少恨，不堪言。\n小庭幽槛，菊蕊阑斑。\n近清宵、月已婵娟。", 
    "rhythmic": "行香子"
  }, 
  {
    "author": "晁端礼", 
    "content": "朱户深深小洞房。\n曲屏龟甲样，画潇湘。\n纱轻蓝嫩镂牙床。\n人如玉，一见已心凉。\n午枕梦悠扬。\n流莺声唤觉，日犹长。", 
    "rhythmic": "小重山"
  }, 
  {
    "author": "晁端礼", 
    "content": "槐阴添绿。\n雨馀花落，酒病相续。\n闲寻双杏凝伫，池塘暖、鸳鸯浴。\n却向窗昼卧，正春睡难足。\n叹好梦、一一无凭，帐掩金花座凝目。\n当时共赏移红烛。\n向花间、小饮杯盘促。\n蔷薇花下曾记，双凤带、索题诗曲。\n别後厌厌，应是香肌，瘦减罗幅。\n问燕子、不肯传情，甚入华堂宿。", 
    "rhythmic": "雨霖铃"
  }, 
  {
    "author": "晁端礼", 
    "content": "玉纤初拈梅花蕊。\n早忆著、上元天气。\n重寻旧曲声韵，收拾放灯欢计。\n况人生、百岁能几。", 
    "rhythmic": "玉叶重黄"
  }, 
  {
    "author": "晁端礼", 
    "content": "楼头已报咚咚鼓。\n华堂渐、停杯投箸。\n更闻急管频催，凤口香销炷。\n花映玉山倾处。\n主人无计留宾住。\n溪泉泛、越瓯春乳。", 
    "rhythmic": "金蕉叶"
  }, 
  {
    "author": "晁端礼", 
    "content": "月到中秋夜，还胜别夜圆。\n高河瑟瑟转金盘。\n三十六宫深处、卷帘看。\n香雾云鬟湿，清辉玉臂寒。\n寻常岂是不婵娟。\n吟赏莫辞终夕、动经年。", 
    "rhythmic": "南歌子"
  }, 
  {
    "author": "晁端礼", 
    "content": "霜压天街不动尘。\n千官环贺成。\n三竿阊阖楼边日，五色蓬莱顶上云。\n随步辇，卷香。\n六宫红粉倍添春。\n乐章近与中声合，一片仙韶特地新。", 
    "rhythmic": "鹧鸪天"
  }, 
  {
    "author": "晁端礼", 
    "content": "数骑飞尘入凤城。\n朔方诸部奏河清。\n圜扉木索频年静，大晟箫韶九奏成。\n流协气，溢欢声。\n更将何事卜升平。\n天颜不禁都人看，许近黄金辇路行。", 
    "rhythmic": "鹧鸪天"
  }, 
  {
    "author": "晁端礼", 
    "content": "阆苑瑶台路暗通。\n皇州佳气正葱葱。\n半天楼殿朦胧月，午夜笙歌淡荡风。\n车流水，马游龙。\n万家行乐醉醒中。\n何须更待元宵到，夜夜莲灯十里红。", 
    "rhythmic": "鹧鸪天"
  }, 
  {
    "author": "晁端礼", 
    "content": "洛水西来泛绿波。\n北瞻丹阙正嵯峨。\n先皇秘聿无人解，圣子神孙果众多。\n民物阜，岁时和。\n帝居不用壮山河。\n卜年卜世过周室，亿万斯年入咏歌。", 
    "rhythmic": "鹧鸪天"
  }, 
  {
    "author": "晁端礼", 
    "content": "壁水溶溶漾碧漪。\n桥门清晓驻鸾旗。\n三千儒服鸳兼鹭，十万犀兵虎与貔。\n春服就，舞雩归。\n四方争颂育莪诗。\n熙丰教养今成效，已见夔龙集凤池。", 
    "rhythmic": "鹧鸪天"
  }, 
  {
    "author": "晁端礼", 
    "content": "八彩眉开喜色新。\n边陲来奏捷书频。\n百蛮洞穴皆王土，万里戎羌尽汉臣。\n丹转毂，锦拖绅。\n充庭列贡集珠珍。\n宫花御柳年年好，万岁声中过一春。", 
    "rhythmic": "鹧鸪天"
  }, 
  {
    "author": "晁端礼", 
    "content": "圣泽昭天下漏泉。\n君王慈孝自天然。\n四民有养跻仁寿，九族咸亲迈古先。\n歌舜日，咏尧年。\n竞翻玉管播朱弦。\n须知大观崇宁事，不愧生民下武篇。", 
    "rhythmic": "鹧鸪天"
  }, 
  {
    "author": "晁端礼", 
    "content": "日日仙韶度曲新。\n万机多暇宴游频。\n歌馀兰麝生纨扇，舞罢珠玑落绣。\n金屋暖，璧台春。\n意中情态掌中身。\n近来谁解辞同辇，似说昭阳第一人。", 
    "rhythmic": "鹧鸪天"
  }, 
  {
    "author": "晁端礼", 
    "content": "万国梯航贺太平。\n天人协赞甚分明。\n两阶羽舞三苗格，九鼎神金一铸成。\n仙鹤唳，玉芝生。\n包茅三脊已充庭。\n翠华脉脉东封事，日观云深万仞青。", 
    "rhythmic": "鹧鸪天"
  }, 
  {
    "author": "晁端礼", 
    "content": "金碧觚斗极边。\n集英深殿听胪传。\n齐开雉扇双分影，不动金炉一喷烟。\n红锦地，碧罗天。\n升平楼上语喧喧。\n依稀曾听钧天奏，耳冷人间四十年。", 
    "rhythmic": "鹧鸪天"
  }, 
  {
    "author": "晁端礼", 
    "content": "太液波澄，向鉴中照影，芙蓉同蒂。\n千柄绿荷深，并丹脸争媚。\n天心眷临圣日，殿宇分明敞嘉瑞。\n弄香嗅蕊。\n愿君王，寿与南山齐比。\n池边屡回翠辇，拥群仙醉赏，凭栏凝思。\n萼绿揽飞琼，共波上游戏。\n西风又看露下，更结双双新莲子。", 
    "rhythmic": "并蒂芙蓉"
  }, 
  {
    "author": "晁端礼", 
    "content": "露湿晴花，散红香清影，建章宫殿。\n玉宇风来，银河云敛，天外老人星现。\n向晓千官入，称庆山呼鳌。\n凤髓香飘，龙墀翡翠，帘栊高卷。\n朝罢仗卫再整，肃鸣鞘，又向瑶池高宴。\n海寓承平，君臣相悦，乐奏徵招初遍。", 
    "rhythmic": "寿星明・沁园春"
  }, 
  {
    "author": "晁端礼", 
    "content": "晴景初升风细细。\n云收天淡如洗。\n望外凤凰双阙，葱葱佳气。\n朝罢香烟满袖，近臣报、天颜有喜。\n夜来连得封章，奏大河、彻底清。\n君王寿与天齐，馨香动上穹，频降嘉瑞。\n大晟奏功，六乐初调清徵。", 
    "rhythmic": "黄河清"
  }, 
  {
    "author": "晁端礼", 
    "content": "晨光射牖，新燕子、一一穿帘飞去。\n露唏鸳瓦，萧瑟风生琼宇。\n香篆烟消昼永，锁深院、榴花半吐。\n映绛绡、冰雪肌肤，自是清凉无暑。\n浮荣何用萦怀，冷笑看、车马喧喧尘土。\n地偏心远，终日何妨扃户。", 
    "rhythmic": "舜韶新"
  }, 
  {
    "author": "晁端礼", 
    "content": "相识来来，真个为伊，尽把精神役破。\n啼性□，娇痴做处，双眉镇长愁锁。\n为伊恁地，便诸事、自来饶过。\n暂时间未得，又早孜煎无那。\n想从来、性气恁麽。\n那堪更等闲，经时抛。\n料得那里、千万，嗔我也思量我。", 
    "rhythmic": "上林春・一落萦"
  }, 
  {
    "author": "晁端礼", 
    "content": "小小中庭，深深洞户，谁人笑里相迎。\n有三年窥宋，一顾倾城。\n舞态方浓，箫声未阕，又黯离情。\n怎奈向，赢得多情怀抱，薄声名。\n良宵记得，醉中携手，画楼月皎风清。\n难忘处、凭肩私语，和泪深盟。", 
    "rhythmic": "雨中花・夜行船"
  }, 
  {
    "author": "晁端礼", 
    "content": "向重门深闭，永夜孤眠，梦魂飞过。\n梦里分明，共玉人双卧。\n粉淡香浓，翠深红浅，是那回梳裹。\n楚雨难成，巫云易散，依前惊破。\n无绪无聊，向谁分诉，独语独言，自家摧挫。\n梦也多磨，更那堪真个。", 
    "rhythmic": "醉蓬莱"
  }, 
  {
    "author": "晁端礼", 
    "content": "细想当初事，又非是、取次相知。\n一年来、著尚迟。\n疑□时、敢共些儿。\n似恁秤停期克了，便一成望不相离。\n却何期、恩情陡变，中路分飞。\n都缘我自心肠软，润就得、转转娇痴。\n如今未中再偎随。", 
    "rhythmic": "吴音子"
  }, 
  {
    "author": "晁端礼", 
    "content": "眼来眼去，未肯分明道。\n有意于人甚不早。\n谩教我、心下终日悬悬，星□事，知他何时是了。\n几回猜伊意，也是难为，拟待偷怜又胆小。\n奈何我已狂迷，怎肯乾休，情深後、不免求告。\n但只教、时时得些儿，便拼了一生，为伊烦恼。", 
    "rhythmic": "洞仙歌"
  }, 
  {
    "author": "晁端礼", 
    "content": "渐渐东风暖。\n杏梢梅萼红深浅。\n正好花前携素手，却云飞雨散。\n是即是、从来好事多磨难。\n就中我与你才相见。\n便世间烦恼，受了千千万万。\n回首空肠断。\n甚时与你同欢宴。\n但得人心长在了，管天须开眼。\n又只恐、日疏日远衷肠变。", 
    "rhythmic": "安公子"
  }, 
  {
    "author": "晁端礼", 
    "content": "草草时间欢笑，厌厌别後情怀。\n留下一场烦恼去，今回不比前回。\n幸自一成休也，阿谁教你重来。\n眠梦何曾安稳，身心没处安排。\n今世因缘如未断，终期他日重谐。\n但愿人心长在，到头天眼须开。", 
    "rhythmic": "河满子"
  }, 
  {
    "author": "晁端礼", 
    "content": "骂女嗔男，呼奴喝爪。\n新来司户多心躁。\n家中幸自好熙熙，眉儿皱著乾烦恼。\n饱喜饥嗔，多愁早老。\n古人言语分明道。\n剩须将息少孜煎，人生万事何时了。", 
    "rhythmic": "踏莎行"
  }, 
  {
    "author": "晁端礼", 
    "content": "火冷灯□山驿静，无人与暖香衾。\n阿谁教你惜人深。\n一成迷後，不忘有如今。\n枕畔耳边都悄悄，忆伊模样声音。\n些儿年纪正难禁。\n盟言虽在，只恐我痴心。", 
    "rhythmic": "临江仙"
  }, 
  {
    "author": "晁端礼", 
    "content": "娇羞未惯。\n长是低花面。\n笑里爱将红袖掩。\n遮却双双笑靥。\n早来帘下逢伊。\n怪生频整衫儿。\n元是那回欢会，齿痕犹在凝脂。", 
    "rhythmic": "清平乐"
  }, 
  {
    "author": "晁端礼", 
    "content": "道著明朝分袂。\n早眉头攒翠。\n不言不语只偎人，满眼里、汪汪地。\n向道不须如此。", 
    "rhythmic": "一落索"
  }, 
  {
    "author": "晁端礼", 
    "content": "相思最苦。\n别来有甚好情绪。\n夜间无限凄惶处。\n睡不著时，没个人言语。\n所恨不能飞上路。\n书书直怪迟归去。\n外边闲事无心。\n直自我咱，怕你恶肠肚。", 
    "rhythmic": "一斛珠"
  }, 
  {
    "author": "晁端礼", 
    "content": "眼来眼去又无言。\n教我怎生团。\n又不分明，许人一句，纵未也心安。", 
    "rhythmic": "少年游"
  }, 
  {
    "author": "晁端礼", 
    "content": "从来因被，薄情相误，误得人来已怕。\n那回时、有愿不昏沈，甚近日、依前又也。\n你莫就，偎随人便，却骑墙两下。\n自家懑、都望有前程，背地里、莫教人咒骂。", 
    "rhythmic": "鹊桥仙"
  }, 
  {
    "author": "晁端礼", 
    "content": "我也从来，唤作真个收拾定。\n据伊情性。\n怎到如今恁。\n就百般，终是心肠狠。\n应难更。\n是我薄命。\n不怨奴薄。", 
    "rhythmic": "点绛唇"
  }, 
  {
    "author": "晁端礼", 
    "content": "恩义重如山，情意深如海。\n假使黄金北斗高，这一分、何由买。\n领家看取彩。\n莫要胡厮赖。\n堂印旁边更碧油，但管取、无人赛。", 
    "rhythmic": "卜算子"
  }, 
  {
    "author": "晁端礼", 
    "content": "些儿柄把天来大。\n闷损也、还知麽。\n共伊合下、深盟厚约，比望收因结果。\n这好事、难成易破。\n到如今、彼此无那。\n终日行行坐坐。\n未曾识、展眉则个。\n若还不是、前生注定，甚得许多摧挫。", 
    "rhythmic": "柳初新"
  }, 
  {
    "author": "晁端礼", 
    "content": "昨宵争个甚闲事。\n又不道、被谁调戏。\n任孜孜、求告不回头，诮满眼、汪汪地泪。\n奴哥一向不赌是。", 
    "rhythmic": "步蟾宫"
  }, 
  {
    "author": "晁端礼", 
    "content": "飞云骤雨。\n草草成暌阻。\n寸肠结尽千千缕。\n别离谁是没，惟我於中苦。\n最苦是，看奴未足抛奴去。\n一句临歧语。\n忍泪奴听取。\n身可舍，情难负。\n纵非瓶断绠，也是钗分股。\n再见了，知他似得如今否。", 
    "rhythmic": "千秋岁"
  }, 
  {
    "author": "晁端礼", 
    "content": "旋剔银灯，高褰斗帐。\n孜孜地、看伊模样。\n端相一饷，揉搓一饷。\n不会得、知他甚家娘养。\n不见些儿，行思坐想。\n分飞後、怎生□向。", 
    "rhythmic": "人娇"
  }, 
  {
    "author": "晁端礼", 
    "content": "密约幽欢试思忖。\n教人又、怎生安稳。\n算都来、些子精神，诮烦恼、看看瘦损。", 
    "rhythmic": "遍地花"
  }, 
  {
    "author": "晁端礼", 
    "content": "各自寻思取。\n更莫怨他人做。\n如今地怕相逢，愁多正在相逢处。\n人前不敢分明语。\n暗里频回顾。", 
    "rhythmic": "梁州令"
  }, 
  {
    "author": "晁端礼", 
    "content": "庞儿周正心儿得。\n眼儿单、鼻儿直。\n口儿香、发儿黑。\n脚儿一折。\n从来薄命多阻隔。\n未曾有恁相识。", 
    "rhythmic": "滴滴金"
  }, 
  {
    "author": "晁端礼", 
    "content": "", 
    "rhythmic": "失调名"
  }, 
  {
    "author": "晁端礼", 
    "content": "风流心胆，直把春偿酒。\n选得一枝花，绮罗中、算来未有。\n名园翠苑，风月最佳时，夜迢迢，车款款，是处曾携手。\n重来一梦，池馆皆依旧。\n幽恨写新诗，托何人、章台问柳。\n渔舟归後，云锁武陵溪，水潺潺，花片片，舣棹空回首。", 
    "rhythmic": "蓦山溪"
  }, 
  {
    "author": "曾肇", 
    "content": "岁晚凤山阴，看尽楚天冰雪。\n不待牡丹时候，又使人轻别。\n如今归去老江南，扁舟载风月。\n不似画梁双燕，有重来时节。", 
    "rhythmic": "好事近"
  }, 
  {
    "author": "郑仅", 
    "content": "归去。\n携笼女。\n南陌柔桑三月暮。\n使君春思如飞絮。\n五马徘徊频驻。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "双桨。\n小舟荡。\n唤取莫愁迎叠浪。\n武陵豪客青楼上。\n不道风高江广。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "草草。\n最年少。\n袖户银屏人窈窕。\n瑶琴暗写相思调。\n一曲关心多少。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "烟暖。\n武陵晚。\n洞里春长花烂熳。\n红英满地溪流浅。\n渐听云中鸡犬。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "春艳。\n桃花脸。\n笑倚银屏施宝靥。\n良人少有平戎胆。\n归路光生弓剑。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "相慕。\n酒家女。\n巧笑明眸年十五。\n当垆春永寻芳去。\n门外落花飞絮。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "肠断。\n浙江岸。\n楼上青帘新酒软。\n吴姬绰约开金盏。\n的的娇波流盼。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "苏小。\n最娇妙。\n几度尊前曾调笑。\n云情雨态知多少。\n悔恨相逢不早。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "梦悄。\n翠屏晓。\n帐里薰炉残蜡照。\n赏心乐事能多少。\n忍听阳关声调。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "时节。\n白银阙。\n洞里春晴百和。\n兰心底事多悲切。\n消尽一团冰雪。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "调笑。\n楚江渺。\n粉面修眉花斗好。\n擎荷折柳争相调。\n惊起鸳鸯多少。", 
    "rhythmic": "调笑转踏・调笑令"
  }, 
  {
    "author": "郑仅", 
    "content": "声切。\n恨难说。\n千里潮平春浪阔。\n梅风不解相思结。\n忍送落花飞雪。", 
    "rhythmic": "调笑转踏・调笑令"
  }, 
  {
    "author": "蔡京", 
    "content": "八十一年住世，四千里外无家。ピ\n如今流落向天涯。ピ\n梦到瑶池阙下。ピ\n玉殿五回命相，彤庭几度宣麻。ピ\n止因贪此恋荣华。ピ\n便有如今事也。ピ", 
    "rhythmic": "西江月"
  }, 
  {
    "author": "苏琼", 
    "content": "韩愈文章盖世，谢安情性风流。\n良辰美景在西楼。\n敢劝一卮芳酒。\n记得南宫高第，弟兄争占鳌头。\n金炉玉殿瑞烟浮。\n高占甲科第九。", 
    "rhythmic": "西江月"
  }, 
  {
    "author": "李元膺", 
    "content": "去年相逢深院宇。\n海棠下、曾歌金缕。\n歌罢花如雨。\n翠罗衫上，点点红无数。\n今岁重寻携手处。\n空物事、人非春暮。", 
    "rhythmic": "茶瓶儿"
  }, 
  {
    "author": "李元膺", 
    "content": "廉纤细雨，东风如困。\n萦断千丝为谁恨。\n向楚宫一梦，千古悲凉，无处问。\n愁到而今未尽。\n分明都是泪，泣柳沾花，常与骚人伴孤闷。\n记当年，得意处，酒力方融，怯轻寒、玉炉香润。\n又岂识、情怀苦难禁，对点滴檐声，夜寒灯晕。", 
    "rhythmic": "洞仙歌"
  }, 
  {
    "author": "李元膺", 
    "content": "雪云散尽，放晓晴池院。\n杨柳于人便青眼。\n更风流多处，一点梅心、相映远。\n约略轻笑浅。\n一年春好处，不在浓芳，小艳疏香最娇软。\n到清明时候，百紫千红花正乱。\n已失春风一半。\n蚤占取韶光，共追游，但莫管春寒，醉红自暖。", 
    "rhythmic": "洞仙歌"
  }, 
  {
    "author": "李元膺", 
    "content": "溪堂欢燕。\n惯捧玻璃盏。\n今日祖西城，更忍把、一杯重劝。\n别离情味，自古不堪秋，催泪雨，湿西风，肠共危弦断。\n夕阳去路，五马旌旗乱。\n便是古都春，应醉恋，曲江池馆。\n须知别後，叠翠倚阑情，青嶂晚，碧云深，日近长安远。", 
    "rhythmic": "蓦山溪"
  }, 
  {
    "author": "李元膺", 
    "content": "寂寞秋千两绣旗。\n日长花影转阶迟。\n燕惊午梦周遮语，蝶困春游落拓飞。\n思往事，入颦眉。\n柳梢阴重又当时。\n薄情风絮难拘束，飞过东墙不肯归。", 
    "rhythmic": "鹧鸪天"
  }, 
  {
    "author": "李元膺", 
    "content": "彩旗画柱清明後。\n花前姊妹争携手。\n先紧绣罗裙。\n轻衫束领巾。\n琐绳金钏响。\n渐出花梢上。\n笑里问高低。\n盘云玉螭。", 
    "rhythmic": "菩萨蛮"
  }, 
  {
    "author": "李元膺", 
    "content": "天上粉云如扫。\n放小楼清晓。\n古今何处想风流，最潇洒，龙山帽。\n人似年华易老。", 
    "rhythmic": "一落索"
  }, 
  {
    "author": "李元膺", 
    "content": "乞与安仁掠鬓霜。\n不须红线小机窗。\n剪刀疏下蜀罗长。\n纤手捻残针缕细，金钗翻过齿痕香。\n同心小绾寄思量。", 
    "rhythmic": "浣溪沙"
  }, 
  {
    "author": "李元膺", 
    "content": "饮散兰堂月未中。\n骅骝娇簇绛纱笼。\n玳簪促坐客从容。\n已醉人间千日酒，赐来天上密云龙。\n蓬仙清兴欲乘风。", 
    "rhythmic": "浣溪沙"
  }, 
  {
    "author": "吕南公", 
    "content": "行客。\n行客。\n身世东西南北。\n家林迢递不归。\n岁时悲盛泪垂。\n垂泪。\n垂泪。\n两鬓与霜相似。", 
    "rhythmic": "调笑令"
  }, 
  {
    "author": "吕南公", 
    "content": "华草。\n华草。\n秀发乘春更好。\n深心密竹纷纷。\n妖韶随处动人。\n人动。\n人动。\n王孙公子情重。", 
    "rhythmic": "调笑令"
  }, 
  {
    "author": "赵顼", 
    "content": "西母池边宴罢，赠南枝、步玉霄。\n绪风和扇，冰华发秀，雪质孤高。\n汉陂呈练影，问是谁、独立江皋。\n便凝望、壶中璧，天下琼瑶。\n清标。\n曾陪胜赏，坐望愁、解使尘消。\n况双成与乳丹点染，都付香梢。\n寿妆酥冷，郢韵佩举，麝卷云绡。", 
    "rhythmic": "瑶台第一层"
  }, 
  {
    "author": "吕希纯", 
    "content": "□□□□□□□，□□□□□□。\n莫交闲虑到心头。\n有来忧不得，无後不须忧。\n□□□□□□□，□□□□□□。\n万般希望不如休。\n无来求不得，有後不须求。", 
    "rhythmic": "临江仙"
  }, 
  {
    "author": "喻陟", 
    "content": "晓日初长，正锦里轻阴，小寒天气。\n未报春消息，早瘦梅先发，浅苞纤蕊。\n玉匀香，天赋与，风流标致。\n问陇头人，音容万里。\n待凭谁寄。\n一样晓妆新，倚朱楼凝盼，素英如坠。\n映月临风处，度几声羌管，愁生乡思。", 
    "rhythmic": "蜡梅香"
  }, 
  {
    "author": "朱服", 
    "content": "小雨廉纤风细细。\n万家杨柳轻烟里。\n恋树湿花飞不起。\n愁无比。\n和春付与西流水。\n九十光阴能有几。\n金龟解尽留无计。\n寄语东城沽酒市。\n拼一醉。\n而今乐事他年泪。", 
    "rhythmic": "渔家傲"
  }, 
  {
    "author": "丁注", 
    "content": "风急还收，云冻又开，海阔无人翦水。\n算六出工夫，怎教容易。\n刚被郢歌楚舞。\n镇独向，尊前夸轻细。\n想谢庭诗咏，梁园赋赏，未成欢计。\n天意。\n是则是。\n便下得控持，柳梢梅蕊。\n又争奈、看看渐回春意。", 
    "rhythmic": "无闷"
  }, 
  {
    "author": "刘", 
    "content": "浓阴堆积，回野空旷，将回微煦。\n还是觉、早梅依旧，清艳枝枝攒晓树。\n弄霁影、尽脂凝香蒂，琼削纤葩竞吐。\n对几处园林，芳菲消息，都因传去。\n取次台榭，等闲院落，偏宜独擅芳步。\n长恁恐、寿阳妆面，姑射冰肤成暗妒。\n笑杏坞、共桃蹊夸丽，一霎狂风骤雨。\n又争似、年年此际，先得东皇为主。\n好似雪里精神，曾解恼、游人吟顾。\n想当时折赠，端的凭谁付与。\n荡醉目、恨同云阻。", 
    "rhythmic": "宝鼎现"
  }, 
  {
    "author": "刘", 
    "content": "凄凉楚弄，行客肠曾断。\n涛卷秋容暗淮甸。\n去年时、还是今日孤舟，烟浪里，身与江云共远。\n别来丹枕梦，几过沧洲，皓月而今为谁满。\n薄苦无端，误却婵娟，有人在、玉楼天半。\n最不愤、西风破帆来，甚时节，收拾望中心眼。", 
    "rhythmic": "洞仙歌"
  }, 
  {
    "author": "刘", 
    "content": "宝历延洪，昌辰开泰，崧岳储灵特异。\n贤才并、□时间出，尽一一惊人绝艺。\n捧乡书、气格飘飘，似阆苑神仙，参差相继。\n纵子墨文章，相如才调，骤觉雷声平地。\n太守宾兴当此际。\n正瑞霭寒轻，虚堂风细。\n舞腰旋、飞尘仿佛，歌管递、清声嘹唳。", 
    "rhythmic": "金明春・金明池"
  }, 
  {
    "author": "刘", 
    "content": "绰约群芳里，阳和意，偏向一枝浓。\n南国骤惊，动人奇艳，未饶西洛，百本千丛。\n斩新弄，晓来无比格，半坼断肠红。\n三月洞天，又还疑是，赋情楚客，窥见墙东。\n朱阑干、遍倚生愁，怕无计、奈雨禁风。\n别有瑞烟幕幕，时与遮笼。", 
    "rhythmic": "内家娇"
  }, 
  {
    "author": "刘", 
    "content": "细想劳生，等闲聚散，冉冉轻似秋烟。\n莲心暗苦，月意难圆。\n神京去路三千。\n当日风流，有妖饶枕上，软媚尊前。\n何计访蓬仙。\n断肠中、一叶晴川。\n到而今、追思往事，奈向梦也难到奴边。\n自恨不如兰灯，通宵尚照伊眠。\n恰道无缘。", 
    "rhythmic": "安平乐慢"
  }, 
  {
    "author": "刘", 
    "content": "月到楼台第几。\n十里金虫成缀。\n袅琅、争绛球起。\n试新妆、嬉春粉黛，盈盈暗香，接谁家李。\n拥缇骑。\n箫鼓沸三市。\n别指春风画隼，归度鳌山影里。\n闲红翠。", 
    "rhythmic": "佳人醉"
  }, 
  {
    "author": "刘", 
    "content": "风外桔花香暗度。\n飞絮绾、残春归去。\n酝造黄梅雨。\n冷烟晓占横塘路。\n翠屏人在天低处。\n惊梦断、行云无据。", 
    "rhythmic": "惜双双令・惜分飞"
  }, 
  {
    "author": "刘", 
    "content": "东风依旧。\n著意随堤柳。\n搓得鹅儿黄欲就。\n天色清明厮句。\n去年紫陌朱门。\n今朝雨魄云魂。\n断送一生憔悴，知他几个黄昏。", 
    "rhythmic": "清平乐"
  }, 
  {
    "author": "时彦", 
    "content": "胡马嘶风，汉旗翻雪，彤云又吐，一竿残照。\n古木连空，乱山无数，行尽暮沙衰草。\n星斗横幽馆，夜无眠、灯花空老。\n雾浓香鸭，冰凝泪烛，霜天难晓。\n长记晓妆才了，一杯未尽，离怀多少。\n醉里秋波，梦中朝雨，都是醒时烦恼。", 
    "rhythmic": "青门饮"
  }, 
  {
    "author": "廖正一", 
    "content": "飞花成阵。\n春心困。\n寸寸。\n别肠多少愁闷。\n无人问。\n偷啼自。\n残妆粉。\n抱瑶琴、寻出新韵。\n玉纤趁。\n南风未解幽愠。\n低云鬓。", 
    "rhythmic": "瑶池宴令・越江吟"
  }, 
  {
    "author": "董武子", 
    "content": "", 
    "rhythmic": "失调名"
  }, 
  {
    "author": "哑女", 
    "content": "风波未息。\n虚名浮利终无益。\n不如早去备蓑笠。\n高卧烟霞，千古企难及。\n君今既已装行色。\n定应雁塔题名籍。", 
    "rhythmic": "醉落魄・一斛珠"
  }, 
  {
    "author": "秦观", 
    "content": "星分牛斗，疆连淮海，扬州万井提封。\n花发路香，莺啼人起，珠帘十里东风。\n豪俊气如虹。\n曳照春金紫，飞盖相从。\n巷入垂杨，画桥南北翠烟中。\n追思故国繁雄。\n有迷楼挂斗，月观横空。\n纹锦制帆，明珠溅雨，宁论爵马鱼龙。\n往事逐孤鸿。\n但乱云流水，萦带离宫。\n最好挥毫万字，一饮拼千锺。", 
    "rhythmic": "望海潮"
  }, 
  {
    "author": "秦观", 
    "content": "秦峰苍翠，耶溪潇洒，千岩万壑争流。\n鸳瓦雉城，谯门画戟，蓬莱燕阁三休。\n天际识归舟。\n泛五湖烟月，西子同游。\n茂草台荒，苎萝村冷起闲愁。\n何人览古凝眸。\n怅朱颜易失，翠被难留。\n梅市旧书，兰亭古墨，依稀风韵生秋。\n狂客鉴湖头。\n有百年台沼，终日夷犹。\n最好金龟换酒，相与醉沧洲。", 
    "rhythmic": "望海潮"
  }, 
  {
    "author": "秦观", 
    "content": "梅英疏淡，冰澌溶泄，东风暗换年华。\n金谷俊游，铜驼巷陌，新晴细履平沙。\n长记误随车。\n正絮翻蝶舞，芳思交加。\n柳下桃蹊，乱分春色到人家。\n西园夜饮鸣笳。\n有华灯碍月，飞盖妨花。\n兰苑未空，行人渐老，重来是事堪嗟。\n烟暝酒旗斜。\n但倚楼极目，时见栖鸦。\n无奈归心。\n暗随流水到天涯。", 
    "rhythmic": "望海潮"
  }, 
  {
    "author": "秦观", 
    "content": "奴如飞絮，郎如流水，相沾便肯相随。\n微月户庭，残灯帘幕，匆匆共惜佳期。\n才话暂分携。\n早抱人娇咽，双泪红垂。\n画舸难停，翠帷轻别两依依。\n别来怎表相思。\n有分香帕子，合数松儿。\n红粉脆痕，青笺嫩约，丁宁莫遣人知。\n成病也因谁。\n更自言秋杪，亲去无疑。\n但恐生时注著，合有分于飞。", 
    "rhythmic": "望海潮"
  }, 
  {
    "author": "秦观", 
    "content": "宿霭迷空，腻云笼日，昼景渐长。\n正兰皋泥润，谁家燕喜，蜜脾香少，触处蜂忙。\n尽日无人帘幕挂，更风递游丝时过墙。\n微雨後，有桃愁杏怨，红泪淋浪。\n风流寸心易感，但依依伫立，回尽柔肠。\n念小奁瑶鉴，重匀绛蜡，玉笼金斗，时熨沈香。\n柳下相将游冶处，便回首青楼成异乡。\n相忆事，纵蛮笺万叠，难写微茫。", 
    "rhythmic": "沁园春"
  }, 
  {
    "author": "秦观", 
    "content": "小楼连远横空，下窥绣毂雕鞍骤。\n朱帘半卷，单衣初试，清明时候。\n破暖轻风，弄晴微雨，欲无还有。\n卖花声过尽，斜阳院落，红成阵、飞鸳。\n玉佩丁东别後。\n怅佳期、参差难又。\n名缰利锁，天还知道，和天也瘦。\n花下重门，柳边深巷，不堪回首。\n念多情但有，当时皓月，向人依旧。", 
    "rhythmic": "水龙吟"
  }, 
  {
    "author": "秦观", 
    "content": "倚危亭。\n恨如芳草，萋萋尽还生。\n念柳外青骢别後，水边红袂分时，怆然暗惊。\n无端天与娉婷。\n夜月一帘幽梦，春风十里柔情。\n怎奈向、欢娱渐随流水，素弦声断，翠绡香减，那堪片片飞花弄晚，残雨笼晴。", 
    "rhythmic": "八六子"
  }, 
  {
    "author": "秦观", 
    "content": "东风吹碧草，年华换、行客老沧洲。\n见梅吐旧英，柳摇新绿，恼人春色，还上枝头。\n寸心乱，北随云黯黯，东逐水悠悠。\n斜日半山，暝烟两岸，数声横笛，一叶扁舟。\n青门同携手，前欢记、浑似梦里扬州。\n谁念断肠南陌，回首西楼。", 
    "rhythmic": "风流子"
  }, 
  {
    "author": "秦观", 
    "content": "晚云收。\n正柳塘、烟雨初休。\n燕子未归，恻恻清寒如秋。\n小阑外、东风软，透绣帷、花蜜香稠。\n江南远，人何处，鹧鸪啼破春愁。\n长记曾陪燕游。\n酬妙舞清歌，丽锦缠头。\n酒为花，十载因谁淹留。", 
    "rhythmic": "梦扬州"
  }, 
  {
    "author": "秦观", 
    "content": "指点虚无征路，醉乘斑虬，远访西极。\n正天风吹落，满空寒白。\n玉女明星迎笑，何苦自淹尘域。\n正火轮飞上，雾卷烟开，洞观金碧。\n重重观阁，横枕鳌峰，水面倒衔苍石。\n随处有、奇香幽火，杳然难测。", 
    "rhythmic": "雨中花・夜行船"
  }, 
  {
    "author": "秦观", 
    "content": "年时今夜见师师。\n双颊酒红滋。\n疏帘半卷微灯外，露华上、烟袅凉风。\n簪髻乱抛，偎人不起，弹泪唱新词。\n佳期。\n谁料久参差。\n愁绪暗萦丝。", 
    "rhythmic": "一丛花"
  }, 
  {
    "author": "秦观", 
    "content": "乱花丛里曾携手，穷艳景，迷欢赏。\n到如今谁把，雕鞍锁定，阻游人来往。\n好梦随春远，从前事、不堪思想。\n念香闺正杳，佳欢未偶，难留恋、空惆怅。\n永夜婵娟未满，叹玉楼，几时重上。\n那堪万里，却寻归路，指阳关孤唱。", 
    "rhythmic": "鼓笛慢・水龙吟"
  }, 
  {
    "author": "秦观", 
    "content": "露颗添花色。\n月彩投窗隙。\n春思如中酒，恨无力。\n洞房咫尺，曾寄情鸾翼。\n云散无踪迹。\n罗帐薰残，梦回无处寻觅。\n轻红腻白。\n步步熏兰泽。\n约腕金环重，宜妆饰。\n未知安否，一向无消息。", 
    "rhythmic": "促拍满路花"
  }, 
  {
    "author": "秦观", 
    "content": "铁瓮城高，蒜山渡阔，干云十二层楼。\n开尊待月，掩箔披风，依然灯火扬州。\n绮陌南头。\n记歌名宛转，乡号温柔。\n曲槛俯清流。\n想花阴、谁系兰舟。\n念凄绝秦弦，感深荆赋，相望几许凝愁。\n勤勤裁尺素，奈双鱼、难渡瓜洲。\n晓鉴堪羞。\n潘鬓点、吴霜渐稠。\n幸于飞、鸳鸯未老，不应同是悲秋。", 
    "rhythmic": "长相思"
  }, 
  {
    "author": "秦观", 
    "content": "山抹微云，天连衰草，画角声断谯门。\n暂停征棹，聊共引离尊。\n多少蓬莱旧事，空回首、烟霭纷纷。\n斜阳外，寒鸦万点，流水绕孤村。\n销魂。\n当此际，香囊暗解，罗带轻分。\n谩赢得、青楼薄名存。\n此去何时见也，襟袖上、空惹啼痕。\n伤情处，高城望断，灯火已黄昏。", 
    "rhythmic": "满庭芳"
  }, 
  {
    "author": "秦观", 
    "content": "红蓼花繁，黄芦叶乱，夜深玉露初零。\n霁天空阔，云淡楚江清。\n独棹孤篷小艇，悠悠过、烟渚沙汀。\n金钩细，丝纶慢卷，牵动一潭星。\n时时，横短笛，清风浩月，相与忘形。\n任人笑生涯，泛梗飘萍。\n饮罢不妨醉卧，尘劳事、有耳谁听。\n江风静，日高未起，枕上酒微醒。", 
    "rhythmic": "满庭芳"
  }, 
  {
    "author": "秦观", 
    "content": "碧水惊秋，黄云凝暮，败叶零乱空阶。\n洞房人静，斜月照徘徊。\n又是重阳近也，几处处，砧杵声催。\n西窗下，风摇翠竹，疑是故人来。\n伤怀。\n增怅望，新欢易失，往事难猜。\n问篱边黄菊，知为谁开。\n谩道愁须酒，酒未醒、愁已先回。\n凭阑久，金波渐转，白露点苍苔。", 
    "rhythmic": "满庭芳"
  }, 
  {
    "author": "秦观", 
    "content": "西城杨柳弄春柔。\n动离忧。\n泪难收。\n犹记多情，曾为系归舟。\n碧野朱桥当日事，人不见，水空流。\n韶华不为少年留。\n恨悠悠。\n几时休。", 
    "rhythmic": "江城子"
  }, 
  {
    "author": "秦观", 
    "content": "南来飞燕北归鸿。\n偶相逢。\n惨愁容。\n绿鬓朱颜，重见两衰翁。\n别後悠悠君莫问，无限事，不言中。\n小槽春酒滴珠红。\n莫匆匆。\n满金锺。", 
    "rhythmic": "江城子"
  }, 
  {
    "author": "秦观", 
    "content": "枣花金钏约柔荑。\n昔曾携。\n事难期。\n咫尺玉颜，和泪锁春闺。\n恰似小园桃与李，虽同处，不同枝。\n玉笙初度颤鸾篦。\n落花飞。\n为谁吹。", 
    "rhythmic": "江城子"
  }, 
  {
    "author": "秦观", 
    "content": "一向沈吟久。\n泪珠盈襟袖。\n我当初不和、苦就。\n惯纵得软顽，见底心先有。\n行待痴心守。\n甚捻著脉子，倒把人来。\n近日来、非常罗皂丑。\n佛也须眉皱。\n怎掩得众人口。\n待收了孛罗，罢了从来斗。", 
    "rhythmic": "满园花・促拍满路花"
  }, 
  {
    "author": "秦观", 
    "content": "菖蒲叶叶知多少。\n惟有个、蜂儿妙。\n雨晴红粉齐开了。\n露一点、娇黄小。\n早是被、晓风力暴。", 
    "rhythmic": "迎春乐"
  }, 
  {
    "author": "秦观", 
    "content": "纤云弄巧，飞星传恨，银汉迢迢暗度。\n金风玉露一相逢，便胜却、人间无数。\n柔情似水，佳期如梦，忍顾鹊桥归路。\n两情若是长久时，又岂在、朝朝暮暮。", 
    "rhythmic": "鹊桥仙"
  }, 
  {
    "author": "秦观", 
    "content": "虫声泣露惊秋枕。\n罗帏泪湿鸳鸯锦。\n独卧玉肌凉。\n残更与恨长。\n阴风翻翠幔。\n雨涩灯花暗。\n毕竟不成眠。\n鸦啼金井寒。", 
    "rhythmic": "菩萨蛮"
  }, 
  {
    "author": "秦观", 
    "content": "天涯旧恨。\n独自凄凉人不问。\n欲见回肠。\n断尽金炉小篆香。\n黛峨长敛。\n任是春风吹不展。\n困倚危楼。\n过尽飞鸿字字愁。", 
    "rhythmic": "减字木兰花"
  }, 
  {
    "author": "秦观", 
    "content": "秋容老尽芙蓉院。\n草上霜花匀似翦。\n西楼促坐酒杯深，风压绣帘香不卷。\n玉纤慵整银筝雁。", 
    "rhythmic": "木兰花・玉楼春"
  }, 
  {
    "author": "秦观", 
    "content": "落红铺尽水平池。\n弄晴小雨霏霏。\n杏园憔悴杜鹃啼。\n无奈春归。\n柳外画楼独上，凭阑手拈花枝。\n放花无语对斜晖。\n此恨谁知。", 
    "rhythmic": "画堂春"
  }, 
  {
    "author": "秦观", 
    "content": "水边沙外。\n城郭春寒退。\n花影乱，莺声碎。\n飘零疏酒盏，离别宽衣带。\n人不见，碧云暮合空相对。\n忆昔西池会。\n鹭同飞盖。\n携手处，今谁在。\n日边清梦断，镜里朱颜改。\n春去也，飞红万点愁如海。", 
    "rhythmic": "千秋岁"
  }, 
  {
    "author": "秦观", 
    "content": "雾失楼台，月迷津渡。\n桃源望断无寻处。\n可堪孤馆闭春寒，杜鹃声里斜阳暮。\n驿寄梅花，鱼传尺素。\n砌成此恨无重数。\n郴江幸自绕郴山，为谁流下潇湘去。", 
    "rhythmic": "踏莎行"
  }, 
  {
    "author": "秦观", 
    "content": "晓日窥轩双燕语。\n似与佳人，共惜春将暮。\n屈指艳阳都几许。\n可无时霎闲风雨。\n流水落花无问处。\n只有飞云，冉冉来还去。\n持酒劝云云且住。\n凭君碍断春归路。", 
    "rhythmic": "蝶恋花"
  }, 
  {
    "author": "秦观", 
    "content": "杨花终日空飞舞。\n奈久长难驻。\n海潮虽是暂时来，却有个、堪凭处。\n紫府碧云为路。", 
    "rhythmic": "一落索"
  }, 
  {
    "author": "秦观", 
    "content": "夜来酒醒清无梦，愁倚阑干。\n露滴轻寒。\n雨打芙蓉泪不乾。\n佳人别後音尘悄，瘦尽难拼。", 
    "rhythmic": "丑奴儿・采桑子"
  }, 
  {
    "author": "秦观", 
    "content": "妙手写徽真。\n水翦双眸点绛唇。\n疑是昔年窥宋玉，东邻。\n只露墙头一半身。\n往事已酸辛。\n谁记当年翠黛颦。\n尽道有些堪恨处，无情。\n任是无情也动人。", 
    "rhythmic": "南乡子"
  }, 
  {
    "author": "秦观", 
    "content": "碧天如水月如眉。\n城头银漏迟。\n绿波风动画船移。\n娇羞初见时。\n银烛暗，翠帘垂。\n芳心两自知。", 
    "rhythmic": "醉桃源・阮郎归"
  }, 
  {
    "author": "秦观", 
    "content": "乱花飞絮。\n又望空斗合，离人愁苦。\n那更夜来，一霎薄情风雨。\n暗掩将、春色去。\n篱枯壁尽因谁做。\n若说相思，佛也眉儿聚。\n莫怪为伊，底死萦肠惹肚。\n为没教、人恨处。", 
    "rhythmic": "河传"
  }, 
  {
    "author": "秦观", 
    "content": "恨眉醉眼。\n甚轻轻著，神魂迷乱。\n常记那回，小曲阑干西畔。\n鬓云松、罗袜。\n丁香笑吐娇无限。\n语软声低，道我何曾惯。\n云雨未谐，早被东风吹散。\n闷损人、天不管。", 
    "rhythmic": "河传"
  }, 
  {
    "author": "秦观", 
    "content": "漠漠轻寒上小楼。\n晓阴无赖似穷秋。\n淡烟流水画屏幽。\n自在飞花轻似梦，无边丝雨细如愁。\n宝帘闲挂小银钩。", 
    "rhythmic": "浣溪沙"
  }, 
  {
    "author": "秦观", 
    "content": "香靥凝羞一笑开。\n柳腰如醉暖相挨。\n日长春困下楼台。\n照水有情聊整鬓，倚阑无绪更兜鞋。\n眼边牵系懒归来。", 
    "rhythmic": "浣溪沙"
  }, 
  {
    "author": "秦观", 
    "content": "霜缟同心翠黛连。\n红绡四角缀金钱。\n恼人香是龙涎。\n枕上忽收疑是梦，灯前重看不成眠。\n又还一断恶因缘。", 
    "rhythmic": "浣溪沙"
  }, 
  {
    "author": "秦观", 
    "content": "脚上鞋儿四寸罗。\n唇边朱粉一樱多。\n见人无语但回波。\n料得有心怜宋玉，只应无奈楚襄何。\n今生有分共伊麽。", 
    "rhythmic": "浣溪沙"
  }, 
  {
    "author": "秦观", 
    "content": "锦帐重重卷暮霞。\n屏风曲曲斗红牙。\n恨人何事苦离家。\n枕上梦魂飞不去，觉来红日又西斜。\n满庭芳草衬残花。", 
    "rhythmic": "浣溪沙"
  }, 
  {
    "author": "秦观", 
    "content": "门外鸦啼杨柳。\n春色著人如酒。\n睡起熨沈香，玉腕不胜金斗。\n消瘦。\n消瘦。\n还是褪花时候。", 
    "rhythmic": "如梦令"
  }, 
  {
    "author": "秦观", 
    "content": "遥夜沈沈如水。\n风紧驿亭深闭。\n梦破鼠窥灯，霜送晓寒侵被。\n无寐。\n无寐。\n门外马嘶人起。", 
    "rhythmic": "如梦令"
  }, 
  {
    "author": "秦观", 
    "content": "幽梦匆匆破後。\n妆粉乱痕沾袖。\n遥想酒醒来，无奈玉销花瘦。\n回首。\n回首。\n绕岸夕阳疏柳。", 
    "rhythmic": "如梦令"
  }, 
  {
    "author": "秦观", 
    "content": "楼外残阳红满。\n春入柳条将半。\n桃李不禁风，回首落英无限。\n肠断。\n肠断。\n人共楚天俱远。", 
    "rhythmic": "如梦令"
  }, 
  {
    "author": "秦观", 
    "content": "池上春归何处。\n满目落花飞絮。\n孤馆悄无人，梦断月堤归路。\n无绪。\n无绪。\n帘外五更风雨。", 
    "rhythmic": "如梦令"
  }, 
  {
    "author": "秦观", 
    "content": "褪花新绿渐团枝。\n扑人风絮飞。\n秋千未拆水平堤。\n落红成地衣。\n游蝶困，乳莺啼。\n怨春春怎知。\n日长早被酒禁持。\n那堪更别离。", 
    "rhythmic": "阮郎归"
  }, 
  {
    "author": "秦观", 
    "content": "宫腰袅袅翠鬟松。\n夜堂深处逢。\n无端银烛殒秋风。\n灵犀得暗通。\n身有恨，恨无穷。\n星河沈晓空。\n陇头流水各西东。\n佳期如梦中。", 
    "rhythmic": "阮郎归"
  }, 
  {
    "author": "秦观", 
    "content": "潇湘门外水平铺。\n月寒征棹孤。\n红妆饮罢少踟蹰。\n有人偷向隅。\n挥玉箸，洒真珠。\n梨花春雨馀。\n人人尽道断肠初。\n那堪肠已无。", 
    "rhythmic": "阮郎归"
  }, 
  {
    "author": "秦观", 
    "content": "湘天风雨破寒初。\n深沈庭院虚。\n丽谯吹罢小单于。\n迢迢清夜徂。\n乡梦断，旅魂孤。\n峥嵘岁又除。\n衡阳犹有雁传书。\n郴阳和雁无。", 
    "rhythmic": "阮郎归"
  }, 
  {
    "author": "秦观", 
    "content": "北苑研膏，方圭圆璧，名动万里京关。\n碎身粉骨，功合上凌烟。\n尊俎风流战胜，降春睡、开拓愁边。\n纤纤捧，香泉溅乳，金缕鹧鸪斑。\n相如，方病酒，一觞一咏，宾有群贤。\n便扶起灯前，醉玉颓山。\n搜揽胸中万卷，还倾动，三峡词源。\n归来晚，文君未寝，相对晓妆残。", 
    "rhythmic": "满庭芳"
  }, 
  {
    "author": "秦观", 
    "content": "晓色云开，春随人意，骤雨才过还晴。\n古台芳榭，飞燕蹴红英。\n舞困榆钱自落，秋千外、绿水桥平。\n东风里，朱门映柳，低底按小秦筝。\n多情。\n行乐处，珠钿翠盖，玉辔红缨。\n渐酒空金，花困蓬瀛。\n豆蔻梢头旧恨，十年梦，屈指堪惊。\n凭阑久，疏烟淡日，寂寞下芜城。", 
    "rhythmic": "满庭芳"
  }, 
  {
    "author": "秦观", 
    "content": "雅燕飞觞，清谈挥座，使君高会群贤。\n密云双凤，初破缕金团。\n窗外炉烟似动，开瓶试、一品香泉。\n轻淘起，香生玉尘，雪溅紫瓯圆。\n娇鬟。\n宜美盼，双擎翠袖，稳步红莲。\n坐中客翻愁，酒醒歌阑。\n点上纱笼画烛，花骢弄、月影当轩。\n频相顾，馀欢未尽，欲去且流连。", 
    "rhythmic": "满庭芳"
  }, 
  {
    "author": "秦观", 
    "content": "玉楼深锁薄情种。\n清夜悠悠谁共。\n羞见枕衾鸳凤。\n闷即和衣拥。\n无端画角严城动。\n惊破一番新梦。\n窗外月华霜重。\n听彻梅花弄。", 
    "rhythmic": "桃源忆故人"
  }, 
  {
    "author": "秦观", 
    "content": "回顾。\n汉宫路。\n捍拨檀槽鸾对舞。\n玉容寂寞花无主。\n顾影偷弹玉箸。\n未央宫殿知何处。\n目送征鸿南去。", 
    "rhythmic": "调笑令"
  }, 
  {
    "author": "秦观", 
    "content": "辇路。\n江枫古。\n楼上吹箫人在否。\n菱花半璧香尘污。\n往日繁华何处。\n旧欢新爱谁是主。\n啼笑两难分付。", 
    "rhythmic": "调笑令"
  }, 
  {
    "author": "秦观", 
    "content": "翡翠。\n好容止。\n谁使庸奴轻点缀。\n裴郎一见心如醉。\n笑里偷传深意。\n罗衣中夜与门吏。\n暗结城西幽会。", 
    "rhythmic": "调笑令"
  }, 
  {
    "author": "秦观", 
    "content": "相慕。\n无双女。\n当日尚书先曾许。\n王郎明俊神仙侣。\n肠断别离情苦。\n数年睽恨今复遇。\n笑指襄江归去。", 
    "rhythmic": "调笑令"
  }, 
  {
    "author": "秦观", 
    "content": "肠断。\n绣帘卷。\n妾愿身为梁上燕。\n朝朝暮暮长相见。\n莫遣恩迁情变。\n红绡粉泪知何限。\n万古空传遗怨。", 
    "rhythmic": "调笑令"
  }, 
  {
    "author": "秦观", 
    "content": "恋恋。\n楼中燕。\n燕子楼空春色晚。\n将军一去音容远。\n空锁楼中深怨。\n春风重到人不见。\n十二阑干倚遍。", 
    "rhythmic": "调笑令"
  }, 
  {
    "author": "秦观", 
    "content": "春梦。\n神仙洞。\n冉冉拂墙花树动。\n西厢待月知谁共。\n更觉玉人情重。\n红娘深夜行云送。\n困钗横金凤。", 
    "rhythmic": "调笑令"
  }, 
  {
    "author": "秦观", 
    "content": "柳岸。\n水清浅。\n笑折荷花呼女伴。\n盈盈日照新妆面。\n水调空传幽怨。\n扁舟日暮笑声远。\n对此令人肠断。", 
    "rhythmic": "调笑令"
  }, 
  {
    "author": "秦观", 
    "content": "眷恋。\n西湖岸。\n湖面楼台侵云汉。\n阿溪本是飞琼伴。\n风月朱扉斜掩。\n谢郎巧思诗裁翦。\n能动芳怀幽怨。", 
    "rhythmic": "调笑令"
  }, 
  {
    "author": "秦观", 
    "content": "心素。\n与谁语。\n始信别离情最苦。\n兰舟欲解春江暮。\n精爽随君归去。\n异时携手重来处。\n梦觉春风庭户。", 
    "rhythmic": "调笑令"
  }, 
  {
    "author": "秦观", 
    "content": "高城望断尘如雾。\n不见联骖处。\n夕阳村外小湾头。\n只有柳花无数、送归舟。\n琼枝玉树频相见。\n只恨离人远。\n欲将幽事寄青楼。\n争奈无情江水、不西流。", 
    "rhythmic": "虞美人"
  }, 
  {
    "author": "秦观", 
    "content": "碧桃天上栽和露。\n不是凡花数。\n乱山深处水潆回。\n可惜一枝如画、为谁开。\n轻寒细雨情何限。\n不道春难管。\n为君沈醉又何妨。\n祗怕酒醒时候、断人肠。", 
    "rhythmic": "虞美人"
  }, 
  {
    "author": "秦观", 
    "content": "行行信马横塘畔。\n烟水秋平岸。\n绿荷多少夕阳中。\n知为阿谁凝恨、背西风。\n红妆艇子来何处。\n荡桨偷相顾。\n鸳鸯惊起不无愁。\n柳外一双飞去、却回头。", 
    "rhythmic": "虞美人"
  }, 
  {
    "author": "秦观", 
    "content": "醉漾轻舟，信流引到花深处。\n尘缘相误。\n无计花间住。\n烟水茫茫，千里斜阳暮。\n山无数。\n乱红如雨。\n不记来时路。", 
    "rhythmic": "点绛唇"
  }, 
  {
    "author": "秦观", 
    "content": "月转乌啼，画堂宫徵生离恨。\n美人愁闷。\n不管罗衣褪。\n清泪斑斑，挥断柔肠寸。\n嗔人问。\n背灯偷。\n拭尽残妆粉。", 
    "rhythmic": "点绛唇"
  }, 
  {
    "author": "秦观", 
    "content": "幸自得。\n一分索强，教人难吃。\n好好地恶了十来日。\n恰而今、较些不。\n须管啜持教笑，又也何须织。", 
    "rhythmic": "品令"
  }, 
  {
    "author": "秦观", 
    "content": "掉又惧。\n天然个品格。\n於中压一。\n帘儿下时把鞋儿踢。\n语低低、笑咭咭。\n每每秦楼相见，见了无限怜惜。", 
    "rhythmic": "品令"
  }, 
  {
    "author": "秦观", 
    "content": "玉漏迢迢尽，银潢淡淡横。\n梦回宿酒未全醒。\n已被邻鸡催起、怕天明。\n臂上妆犹在，襟间泪尚盈。\n水边灯火渐人行。\n天外一钩残月、带三星。", 
    "rhythmic": "南歌子"
  }, 
  {
    "author": "秦观", 
    "content": "愁鬓香云坠，娇眸水玉裁。\n月屏风幌为谁开。\n天外不知音耗、百般猜。\n玉露沾庭砌，金风动灰。\n相看有似梦初回。\n只恐又抛人去、几时来。", 
    "rhythmic": "南歌子"
  }, 
  {
    "author": "秦观", 
    "content": "香墨弯弯画，燕脂淡淡匀。\n揉蓝衫子杏黄裙。\n独倚玉阑无语、点檀唇。\n人去空流水，花飞半掩门。\n乱山何处觅行云。\n又是一钩新月、照黄昏。", 
    "rhythmic": "南歌子"
  }, 
  {
    "author": "秦观", 
    "content": "千里潇湘蓝浦，蓝桡昔日曾经。\n月高风定露华清。\n微波澄不动，冷浸一天星。\n独倚危樯情悄悄，遥闻妃瑟泠泠。\n新声寒尽古今情。\n曲终人不见，江上数峰青。", 
    "rhythmic": "临江仙"
  }, 
  {
    "author": "秦观", 
    "content": "髻子偎人娇不整，眼儿失睡微重。\n寻思模样早心忪。\n断肠携手，何事太匆匆。\n不忍残红犹在臂，翻疑梦里相逢。\n遥怜南埭上孤篷。\n夕阳流水，红满泪痕中。", 
    "rhythmic": "临江仙"
  }, 
  {
    "author": "秦观", 
    "content": "春路雨添花，花动一山春色。\n行到小溪深处，有黄鹂千百。\n飞云当面化龙蛇，夭矫转空碧。\n醉卧古藤阴下，了不知南北。", 
    "rhythmic": "好事近"
  }, 
  {
    "author": "秦观", 
    "content": "", 
    "rhythmic": "失调名"
  }, 
  {
    "author": "秦观", 
    "content": "唤起一声人悄。\n衾冷梦寒窗晓。\n瘴雨过，海棠晴，春色又添多少。\n社瓮酿成微笑。", 
    "rhythmic": "添春色・醉乡春"
  }, 
  {
    "author": "秦观", 
    "content": "霭霭迷春态，溶溶媚晓光。\n不应容易下巫阳。\n祗恐翰林前世、是襄王。\n暂为清歌驻，还因暮雨忙。", 
    "rhythmic": "南柯子・南歌子"
  }, 
  {
    "author": "秦观", 
    "content": "", 
    "rhythmic": "失调名"
  }, 
  {
    "author": "秦观", 
    "content": "", 
    "rhythmic": "失调名"
  }, 
  {
    "author": "秦观", 
    "content": "东风吹柳日初长。\n雨馀芳草斜阳。\n杏花零落燕泥香。\n睡损红妆。\n香篆暗消鸾凤，画屏萦绕潇湘。\n暮寒轻透薄罗裳。\n无限思量。", 
    "rhythmic": "画堂春"
  }, 
  {
    "author": "秦观", 
    "content": "过秦淮旷望，回萧洒、绝纤尘。\n爱清景风蛩，吟鞭醉帽，时度疏林。\n秋来政情味淡，更一重烟水一重云。\n千古行人旧恨，尽应分付今人。\n渔村。\n望断横门。\n芦荻浦、雁先闻。\n对触目凄凉，红凋岸蓼，翠减汀苹。", 
    "rhythmic": "木兰花慢"
  }, 
  {
    "author": "秦观", 
    "content": "银烛生花如红豆。\n这好事、而今有。\n夜阑人静曲屏深，借宝瑟、轻轻招手。\n一阵白苹风，故灭烛、教相就。\n花带雨、冰肌香透。\n恨啼鸟、辘轳声晓。\n岸柳微风吹残酒。\n断肠时、至今依旧。\n镜中消瘦。\n那人知後，怕你来。", 
    "rhythmic": "御街行"
  }, 
  {
    "author": "秦观", 
    "content": "风起云间，雁横天末，严城画角，梅花三奏。\n塞草西风，冻云笼月，窗外晓寒轻透。\n人去香犹在，孤衾长闲馀绣。\n恨与宵长，一夜薰炉，添尽香兽。\n前事空劳回首。\n虽梦断春归，相思依旧。\n湘瑟声沈，庾梅信断，谁念画眉人瘦。", 
    "rhythmic": "青门饮"
  }, 
  {
    "author": "秦观", 
    "content": "何事东君又去。\n空满院、落花飞絮。\n巧燕昵喃向谁语。\n何曾解、说伊家、些子苦。\n况是伤心绪。\n念个人、又成睽阻。", 
    "rhythmic": "夜游宫"
  }, 
  {
    "author": "秦观", 
    "content": "见扬州独有，天下无双，号为琼树。\n占断天风，岁花开两次。\n九朵一苞，攒成环玉，心似珠玑缀。\n瓣瓣玲珑，枝枝洁净，世上无花类。\n冷露朝凝，香风远送，信是琼瑶贵。\n料得天宫有，此地久难留住。", 
    "rhythmic": "醉蓬莱"
  }, 
  {
    "author": "秦观", 
    "content": "越艳风流，占天上、人间第一。\n须信道、绝尘标致，倾城颜色。\n翠绾垂螺双髻小，柳柔花媚娇无力。\n笑从来、到处只闻名，今相识。\n脸儿美，鞋儿窄。\n玉纤嫩，酥胸白。\n自觉愁肠搅乱，坐中狂客。\n金缕和杯曾有分，宝钗落枕知何日。\n谩从今、一点在心头，空成忆。", 
    "rhythmic": "满江红"
  }, 
  {
    "author": "秦观", 
    "content": "碧云寥廓。\n倚阑怅望情离索。\n悲秋自怯罗衣薄。\n晓镜空悬，懒把青丝掠。\n江山满眼今非昨。\n纷纷木叶风中落。\n别巢燕子辞帘幕。\n有意东君，故把红丝缚。", 
    "rhythmic": "一斛珠"
  }, 
  {
    "author": "米芾", 
    "content": "溪面荷香粲粲，林端远岫青青。\n楚天秋色太多情。\n云卷烟收风定。\n夜静冰娥欲上，梦回醉眼初醒。\n玉瓶未耻有新声。\n一曲请君来听。", 
    "rhythmic": "西江月"
  }, 
  {
    "author": "米芾", 
    "content": "蒹葭风外烟笼柳。\n数叠遥山眉黛秀。\n微雨过江来。\n烦襟为一开。\n沙边临望处。\n紫燕双飞语。\n举酒送飞云。\n夜凉愁梦频。", 
    "rhythmic": "菩萨蛮"
  }, 
  {
    "author": "米芾", 
    "content": "砧声送风急，蟋蟀思高秋。\n我来对景，不学宋玉解悲愁。\n收拾凄凉兴况，分付尊中，倍觉不胜幽。\n自有多情处，明月挂南楼。\n怅襟怀，横玉笛，韵悠悠。\n清时良夜，借我此地倒金瓯。\n可爱一天风物，遍倚阑干十二，宇宙若萍浮。\n醉困不知醒，枕卧江流。", 
    "rhythmic": "水调歌头"
  }, 
  {
    "author": "米芾", 
    "content": "昔日丹阳行乐里。\n紫金浮玉临无地。\n宝阁化成弥勒世。\n龙宫对。\n时时更有天花坠。\n浩渺一天秋水至。\n鲸鲵鼓鬣连山沸。\n员峤岱舆更。\n无根蒂。\n莫教龙伯邦人戏。", 
    "rhythmic": "渔家傲"
  }, 
  {
    "author": "米芾", 
    "content": "踯蹰山下濡须水，我更委佗。\n物阜时和。\n迨暇相逢笑复歌。\n江湖楼上凭阑久，极目沧波。", 
    "rhythmic": "丑奴儿・采桑子"
  }, 
  {
    "author": "米芾", 
    "content": "云间皓月。\n光照银淮来万折。\n海岱楼中。\n拂袖雄披楚岸风。\n醉馀清夜。\n羽扇纶巾人入画。\n江远淮长。\n举首宗英醒更狂。", 
    "rhythmic": "减字木兰花"
  }, 
  {
    "author": "米芾", 
    "content": "平生真赏。\n纸上龙蛇三五行。\n富贵功名。\n老境谁堪宠辱惊。\n寸心谁语。\n只有当年袁与许。\n归到寥阳。\n玉简霞衣侍帝旁。", 
    "rhythmic": "减字木兰花"
  }, 
  {
    "author": "米芾", 
    "content": "莘野寥寥，渭滨漠漠情何限。\n万重堆案。\n懒更重经眼。\n儿辈休惊，头上霜华满。\n功名晚。\n水云萧散。\n漫就驿亭看。", 
    "rhythmic": "点绛唇"
  }, 
  {
    "author": "米芾", 
    "content": "双双鸳鸯戏苹洲。\n几行烟柳柔。\n一声长笛咽清秋。\n碧云生暮愁。\n钩月挂，绮霞收。\n浦南人泛舟。\n娟娟何处烛明眸。\n相望徒倚楼。", 
    "rhythmic": "阮郎归"
  }, 
  {
    "author": "米芾", 
    "content": "千古涟漪清绝地。\n海岱楼高，下瞰秦淮尾。\n水浸碧天天似水。\n广寒宫阙人间世。\n霭霭春和生海市。\n鳌戴三山，顷刻随轮至。\n宝月圆时多异气。\n夜光一颗千金贵。", 
    "rhythmic": "蝶恋花"
  }, 
  {
    "author": "米芾", 
    "content": "薰风吹动满池莲。\n晓云楼阁鲜。\n绣阁华堂嘉会，齐拜玉炉烟。\n斟美酒，奉觥船。\n祝芳筵。\n宜春耐夏，多福壮严，富贵长年。", 
    "rhythmic": "诉衷情"
  }, 
  {
    "author": "米芾", 
    "content": "劳生奔走困粗官。\n揽镜鬓毛斑。\n物外平生萧散，微宦兴阑珊。\n奇胜处，每平阑。\n定望远。\n好山如画，水绕云萦，无计成闲。", 
    "rhythmic": "诉衷情"
  }, 
  {
    "author": "米芾", 
    "content": "暖日晴烘候小春。\n际天和气与精神。\n灵台静养千年寿，丹灶全无一点尘。\n寿彭祖，寿广成。\n华阳仙裔是今身。\n夜来银汉清如洗，南极星中见老人。", 
    "rhythmic": "鹧鸪天"
  }, 
  {
    "author": "米芾", 
    "content": "云液无声白似银。\n红霞一抹百花新。\n觞多莫压频频劝，一片花飞减却春。\n蜂翅乱，蝶眉颦。\n花间啼鸟劝游人。\n人生无事须行乐，富贵何时且健身。", 
    "rhythmic": "鹧鸪天"
  }, 
  {
    "author": "米芾", 
    "content": "祝寿庆生申。\n德日维新。\n期颐眉寿寿长春。\n五福三灵禄永永，长寿仙人。\n遐算等庄椿。\n□德康宁。\n年年欢会笑欣欣。\n岁岁仰依□寿域，彭祖广成。", 
    "rhythmic": "浪淘沙"
  }, 
  {
    "author": "米芾", 
    "content": "日射平溪玉宇中。\n云横远渚岫重重。\n野花犹向涧边红。\n静看沙头鱼入网，闲支藜杖醉吟风。\n小春天气恼人浓。", 
    "rhythmic": "浣溪沙"
  }, 
  {
    "author": "米芾", 
    "content": "风炉煮茶。\n霜刀剖瓜。\n暗香微透窗纱。\n是池中藕花。\n高梳髻鸦。\n浓妆脸霞。\n玉尖弹动琵琶。\n问香醪饮麽。", 
    "rhythmic": "醉太平"
  }, 
  {
    "author": "李甲", 
    "content": "秋容江上，岸花老，苹洲白。\n露湿蒹葭，浦屿渐增寒色。\n闲渔唱晚，鹜雁惊飞处，映远碛。\n数点轻帆，送天际归客。\n凤台人散，漫回首。\n沈消息。\n素鲤无凭，楼上暮云凝碧。", 
    "rhythmic": "望云涯引"
  }, 
  {
    "author": "李甲", 
    "content": "蕙兰香泛，孤屿潮平，惊鸥散雪。\n迤逦点破，澄江秋色。\n暝霭向敛，疏雨乍收，染出蓝峰千尺。\n渔舍孤烟锁寒碛。\n画翠帆旋解，轻舣晴霞岸侧。\n正念往悲酸，怀乡惨切。\n何处引羌笛。\n追惜。\n当时富春佳地，严光钓址空遗迹。\n华星沈後，扁舟泛去，萧洒闲名图籍。", 
    "rhythmic": "吊严陵"
  }, 
  {
    "author": "李甲", 
    "content": "渐东风暖，陇梅残，霁云碧。\n嫩草柔条，又回江城春色。\n乍促银签，便篆香纹蜡有馀迹。\n愁梦相兼，尽日高无力。\n这些离恨，依然是、酒醒又如织。\n料伊怀情，也应向人端的。", 
    "rhythmic": "梦玉人引"
  }, 
  {
    "author": "李甲", 
    "content": "卖酒炉边，寻芳原上，乱花飞絮悠悠。\n已蝶稀莺散，便拟把长绳、系日无由。\n谩道草忘忧。\n也徒将，酒解闲愁。\n正江南春尽，行人千里，苹满汀洲。\n有翠红径里，盈盈似簇，芳茵禊饮，时笑时讴。\n当暖风迟景，任相将永日，烂熳狂游。\n谁信盛狂中，有离情、忽到心头。\n向尊前拟问，双燕来时，曾过秦楼。", 
    "rhythmic": "过秦楼"
  }, 
  {
    "author": "李甲", 
    "content": "芳草碧色，萋萋遍南陌。\n暖絮乱红，也知人、春愁无力。\n忆得盈盈拾翠侣，共携赏、凤城寒食。\n到今来，海角逢春，天涯为客。\n愁旋释。\n还似织。\n泪暗拭。\n又偷滴。\n谩伫立、遍倚危阑，尽黄昏，也只是、暮云凝碧。", 
    "rhythmic": "帝台春"
  }, 
  {
    "author": "李甲", 
    "content": "杳杳春江阔。\n收细雨、风蹙波声无歇。\n雁去汀洲暖，岸芜静，翠染遥山一抹。\n群鸥聚散，征航来去，隔水相望楚越。\n对此、凝情久，念往岁上国，嬉游时节。\n斗草园林，卖花巷陌，触处风光奇绝。\n正恁浓欢里，悄不意、顿有天涯离别。", 
    "rhythmic": "击梧桐"
  }, 
  {
    "author": "李甲", 
    "content": "绝羽沈鳞，埋花葬玉，杳杳悲前事。\n对一盏寒灯，数点流萤，悄悄画屏，巫山十二。\n脸星眸，蕙情兰性，一旦成流水。\n便纵有、甘泉妙手，洪都方士何济。\n香闺宝砌。\n临妆处，迤逦苔痕翠。\n更不忍看伊，绣残鸳侣，而今尚有，啼红粉渍。", 
    "rhythmic": "幔卷绸・慢卷绸"
  }, 
  {
    "author": "李甲", 
    "content": "霁霞散晓，射水村渐明，渔火方绝。\n滩露夜潮痕，注冻濑凄咽。\n征鸿来时应负书，见疏柳、更忆伊同折。\n异乡憔悴，那堪更逢，岁穷时节。\n东风暗回暖律。\n算拆遍江梅，消尽岩雪。\n唯有这愁肠，也依旧千结。", 
    "rhythmic": "望春回"
  }, 
  {
    "author": "李甲", 
    "content": "江国陆郎封寄後，独自冠群芳。\n折时雪里，带时灯下，香面讶争光。", 
    "rhythmic": "少年游"
  }, 
  {
    "author": "赵令", 
    "content": "丽质仙娥生月殿。\n谪向人间，未免凡情乱。\n宋玉墙东流美盼。\n乱花深处曾相见。\n密意浓欢方有便。\n不奈浮名，旋遣轻分散。\n最恨多才情太浅。\n等闲不念离人怨。", 
    "rhythmic": "蝶恋花"
  }, 
  {
    "author": "赵令", 
    "content": "锦额重帘深几许。\n绣履弯弯，未省离朱户。\n强出娇羞都不语。\n绛绡频掩酥胸素。\n黛浅愁红妆淡伫。\n怨绝情凝，不肯聊回顾。\n媚脸未匀新泪污。\n梅英犹带春朝露。", 
    "rhythmic": "蝶恋花"
  }, 
  {
    "author": "赵令", 
    "content": "懊恼娇痴情未惯。\n不道看看，役得人肠断。\n万语千言都不管。\n兰房跬步如天远。\n废寝忘餐思想遍。\n赖有青鸾，不必凭鱼雁。\n密写香笺论缱绻。\n春词一纸芳心乱。", 
    "rhythmic": "蝶恋花"
  }, 
  {
    "author": "赵令", 
    "content": "庭院黄昏春雨霁。\n一缕深心，百种成牵系。\n青翼蓦然来报喜。\n鱼笺微谕相容意。\n待月西厢人不寐。\n帘影摇光，朱户犹慵闭。\n花动拂墙红萼坠。\n分明疑是情人至。", 
    "rhythmic": "蝶恋花"
  }, 
  {
    "author": "赵令", 
    "content": "屈指幽期惟恐误。\n恰到春宵，明月当三五。\n红影压墙花密处。\n花阴便是桃源路。\n不谓兰诚金石固。\n敛袂怡声，恣把多才数。\n惆怅空回谁共语。\n只应化作朝云去。", 
    "rhythmic": "蝶恋花"
  }, 
  {
    "author": "赵令", 
    "content": "数夕孤眠如度岁。\n将谓今生，会合终无计。\n正是断肠凝望际。\n云心捧得嫦娥至。\n玉困花柔羞泪。\n端丽妖娆，不与前时比。\n人去月斜疑梦寐。\n衣香犹在妆留臂。", 
    "rhythmic": "蝶恋花"
  }, 
  {
    "author": "赵令", 
    "content": "一梦行云还暂阻。\n尽把深诚，缀作新诗句。\n幸有青鸾堪密付。\n良宵从此无虚度。\n两意相欢朝又暮。\n争奈郎鞭，暂指长安路。\n最是动人愁怨处。\n离情盈抱终无语。", 
    "rhythmic": "蝶恋花"
  }, 
  {
    "author": "赵令", 
    "content": "碧沼鸳鸯交颈舞。\n正恁双栖，又遣分飞去。\n洒翰赠言终不许。\n援琴请尽奴衷素。\n曲未成声先怨慕。\n忍泪凝情，强作霓裳序。\n弹到离愁凄咽处。\n弦肠俱断梨花雨。", 
    "rhythmic": "蝶恋花"
  }, 
  {
    "author": "赵令", 
    "content": "别後相思心目乱。\n不谓芳音，忽寄南来雁。\n却写花笺和泪卷。\n细书方寸教伊看。\n独寐良宵无计遣。\n梦里依稀，暂若寻常见。\n幽会未终魂已断。\n半衾如暖人犹远。", 
    "rhythmic": "蝶恋花"
  }, 
  {
    "author": "赵令", 
    "content": "尺素重重封锦字。\n未尽幽闺，别後心中事。\n佩玉采丝文竹器。\n愿君一见知深意。\n环玉长圆丝万系。\n竹上斓斑，总是相思泪。\n物会见郎人永弃。\n心驰魂去神千里。", 
    "rhythmic": "蝶恋花"
  }, 
  {
    "author": "赵令", 
    "content": "梦觉高唐云雨散。\n十二巫峰，隔断相思眼。\n不为旁人移步懒。\n为郎憔悴羞郎见。\n青翼不来孤凤怨。\n露失桃源，再会终无便。\n旧恨新愁无计遣。\n情深何似情俱浅。", 
    "rhythmic": "蝶恋花"
  }, 
  {
    "author": "赵令", 
    "content": "镜破人离何处问。\n路隔银河，岁会知犹近。\n只道新来消瘦损。\n玉容不见空传信。\n弃掷前欢俱未忍。\n岂料盟言，陡顿无凭准。\n地久天长终有尽，绵绵不似无穷恨。", 
    "rhythmic": "蝶恋花"
  }, 
  {
    "author": "赵令", 
    "content": "宿雨洗空台榭莹。\n下尽珠帘寒未定。\n花开花落几番晴，春欲竟。\n愁未醒。\n池面杏花红透影。\n一纸短书言不尽。\n明月清风还记省。\n玉楼香断又天香，闲展兴。\n临好景。\n心似乱萍何处整。", 
    "rhythmic": "天仙子"
  }, 
  {
    "author": "赵令", 
    "content": "稳小弓鞋三寸罗。\n歌唇清韵一樱多。\n灯前秀艳总横波。\n指下鸣泉清杳渺，掌中回旋小婆娑。\n明朝归路奈情何。", 
    "rhythmic": "浣溪沙"
  }, 
  {
    "author": "赵令", 
    "content": "轻鸥欲下春塘浴。\n双双飞破春烟绿。\n两岸野蔷薇。\n翠笼薰绣衣。\n凭船闲弄水。\n中有相思意。\n忆得去年时。\n水边初别离。", 
    "rhythmic": "菩萨蛮"
  }, 
  {
    "author": "赵令", 
    "content": "长淮渺渺寒烟白。\n凭阑人是霜台客。\n诗句妙春豪。\n风云不啻高。\n樽前人已老。\n馀恨连芳草。\n一曲酒醒时。\n梧桐月欲低。", 
    "rhythmic": "菩萨蛮"
  }, 
  {
    "author": "赵令", 
    "content": "春风试手先梅蕊。\n姿冷艳明沙水。\n不受众芳知。\n端须月与期。\n清香闲自远。\n先向钗头见。\n雪後燕瑶池。\n人间第一枝。", 
    "rhythmic": "菩萨蛮"
  }, 
  {
    "author": "赵令", 
    "content": "急雨涨溪浑，小树带山秋色。\n轻棹暮天归路，袅芙蓉烟白。\n酒醒香冷梦回时，虫声正凄绝。\n只觉小窗风月，与昨宵都别。", 
    "rhythmic": "好事近"
  }, 
  {
    "author": "赵令", 
    "content": "楼上风和玉漏迟。\n秋千庭院静，百花飞。\n午窗才起暖金卮。\n匀面了，阑畔看春池。\n何事苦颦眉。\n碧云春信断，尽来时。", 
    "rhythmic": "小重山"
  }, 
  {
    "author": "赵令", 
    "content": "雨霁风高天气清。\n玉盘浮出海，转空明。\n小窗帘影冷如冰。\n愁不寐，独自傍阶行。\n情似浪头轻。\n一番销欲尽，一番生。", 
    "rhythmic": "小重山"
  }, 
  {
    "author": "赵令", 
    "content": "欲减罗衣寒未去。\n不卷珠帘，人在深深处。\n红杏枝头花几许。\n啼痕止恨清明雨。\n尽日沈烟香一缕。\n宿酒醒迟，恼破春情绪。\n飞燕又将归信误。\n小屏风上西江路。", 
    "rhythmic": "蝶恋花"
  }, 
  {
    "author": "赵令", 
    "content": "卷絮风头寒欲尽。\n坠粉飘香，日日红成阵。\n新酒又添残酒困。\n今春不减前春恨。\n蝶去莺飞无处问。\n隔水高楼，望断双鱼信。\n恼乱横波秋一寸。\n斜阳只与黄昏近。", 
    "rhythmic": "蝶恋花"
  }, 
  {
    "author": "赵令", 
    "content": "人世一场大梦，我生魔了十年。\n明窗千古探遗编。\n不救饥寒一点。\n更被维摩老子，不教此处容言。\n炉薰清炷坐安禅。\n物物头头显现。", 
    "rhythmic": "西江月"
  }, 
  {
    "author": "赵令", 
    "content": "玉枕生凉，金缸传晓，败叶飞破清秋。\n雨馀翻浪，渺渺阻行舟。\n暂系汀洲侧畔，风夜起、荻叶添愁。\n银屏远，龙香渐尽，还是梦扬州。\n更筹。\n何太永，当年情事，今日堪酬。\n最苦恨红楼，笑我飘浮。\n为寄相思细字，教字字、愁蹙眉头。\n凄凉久，渔人唱晓，随月过横沟。", 
    "rhythmic": "满庭芳"
  }, 
  {
    "author": "赵令", 
    "content": "春风依旧。\n著意随堤柳。\n搓得蛾儿黄欲就。\n天气清明时候。\n去年紫陌青门。\n今霄雨魄云魂。\n断送一生憔悴，只销几个黄昏。", 
    "rhythmic": "清平乐"
  }, 
  {
    "author": "赵令", 
    "content": "素玉朝来有好怀。\n一枝梅粉照人开。\n晴云欲向杯中起，春色先从脸上来。\n深院落，小楼台。", 
    "rhythmic": "思远人"
  }, 
  {
    "author": "赵令", 
    "content": "枝上粉香吹欲尽，依前庭院春风。\n更谁同绕摘芳丛。\n漏残金兽冷，信断锦屏空。\n看结灯花愁不睡，酒阑无梦相逢。\n凄凉长判一生中。\n不如云外月，永夜在房栊。", 
    "rhythmic": "临江仙"
  }, 
  {
    "author": "赵令", 
    "content": "画船稳泛春波渺。\n夕雨寒声小。\n紫烟深处数峰横。\n惊起一滩鸥鹭、照川明。\n西楼今夜归期误。\n恨入阑干暮。\n可堪春事满春怀。\n不似珠帘新燕、早归来。", 
    "rhythmic": "虞美人"
  }, 
  {
    "author": "赵令", 
    "content": "风急花飞昼掩门。\n一帘残雨滴黄昏。\n便无离恨也销魂。\n翠被任熏终不暖，玉杯慵举几番温。\n个般情事与谁论。", 
    "rhythmic": "浣溪沙"
  }, 
  {
    "author": "赵令", 
    "content": "槐柳春馀绿涨天。\n酒旗高插夕阳边。\n谁家墙里笑秋千。\n往事不堪楼上看，新愁多向曲中传。\n此情销得是何年。", 
    "rhythmic": "浣溪沙"
  }, 
  {
    "author": "赵令", 
    "content": "一朵梦云惊晓鸦。\n数枝春雨带梨花。\n坐来残月冷窗纱。\n钗凤谩曾留得半，枕山犹是枕时斜。\n对花今日奈天涯。", 
    "rhythmic": "浣溪沙"
  }, 
  {
    "author": "赵令", 
    "content": "水满池塘花满枝。\n乱香深里语黄鹂。\n东风轻软弄帘帏。\n日正长时春梦短，燕交飞处柳烟低。\n玉窗红子斗棋时。", 
    "rhythmic": "浣溪沙"
  }, 
  {
    "author": "赵令", 
    "content": "少日怀山老住山。\n一官休务得身闲。\n几年食息白云间。\n似我乐来真是少，见人忙处不相关。\n养真高静出尘寰。", 
    "rhythmic": "浣溪沙"
  }, 
  {
    "author": "赵令", 
    "content": "可是相逢意便深。\n为郎巧笑不须金。\n门前一尺春风髻，窗内三更夜雨衾。\n情渺渺，信沈沈。\n青莺无路寄芳音。\n山城钟鼓愁难听，不解襄王梦里寻。", 
    "rhythmic": "鹧鸪天"
  }, 
  {
    "author": "赵令", 
    "content": "麝发雕炉小袖笼。\n天教我被此时同。\n橼经雪重香方满，菊到秋深色自浓。\n船槛内，月明中。\n插花归去莫匆匆。\n人生更在艰难内，胜事年来不易逢。", 
    "rhythmic": "鹧鸪天"
  }, 
  {
    "author": "赵令", 
    "content": "", 
    "rhythmic": "失调名"
  }, 
  {
    "author": "赵令", 
    "content": "翠袖卷纱红映肉，无风玉骨生寒。\n可堪新晓雨初残。\n颦眉谁恼著，粉泪滴阑干。\n闻道谪仙歌妙语，新妆再发愁颜。\n雾帘云幕荐金盘。\n笔间长借句，直莫放春还。", 
    "rhythmic": "临江仙"
  }, 
  {
    "author": "赵令", 
    "content": "楼上萦帘弱絮，墙头凝月低花。\n年年春事关心事，肠断欲栖鸦。", 
    "rhythmic": "乌夜啼"
  }, 
  {
    "author": "贺铸", 
    "content": "斗储祥，虹流祉，兆黄虞。\n未□□、□圣真符。\n千龄叶应，九河清、神物出龟图。\n□□□□，□盛时、朝野欢娱。\n靡不覆，旋穹□，□□□，□坤舆。\n致万国、一变华胥。", 
    "rhythmic": "天宁乐・金人捧露盘"
  }, 
  {
    "author": "贺铸", 
    "content": "□波飞□□□向。\n□□□、□□□□样。\n拥鼻微吟，捋须遐想。\n□□□□□□上。\n会须加数□□酿。\n□□□、□□□□涨。", 
    "rhythmic": "□□□・七娘子"
  }, 
  {
    "author": "贺铸", 
    "content": "京江抵、海边吴楚。\n铁瓮城、行胜无今古。\n北固陵高，西津横渡。\n几人携手分襟处。\n凄凉渌水桥南路。\n奈玉壶、难叩鸳鸯语。", 
    "rhythmic": "鸳鸯语・七娘子"
  }, 
  {
    "author": "贺铸", 
    "content": "梦草池南璧月堂。\n绿阴深蔽日，啭鹂黄。\n淡蛾轻鬓似宜妆。\n歌扇小，烟雨画潇湘。\n薄晚具兰汤。\n雪肌英粉腻，更生香。", 
    "rhythmic": "璧月堂・小重山"
  }, 
  {
    "author": "贺铸", 
    "content": "群玉轩中迹已陈。\n江南重喜见，广陵春。\n纤合度好腰身。\n歌水钓，清啭□□□。\n团扇掩樱唇。\n七双胡蝶子，表□□。", 
    "rhythmic": "群玉轩・小重山"
  }, 
  {
    "author": "贺铸", 
    "content": "隔水桃花□□□。\n□□□□□，□□□。\n□妆飞鹊镜台前。\n□□□，□□□□□。\n□首已依然。\n断云疏雨後，更闻蝉。", 
    "rhythmic": "□□□・小重山"
  }, 
  {
    "author": "贺铸", 
    "content": "琼琼绝艺真无价。\n指尖纤、态闲暇。\n几多方寸关情话。\n都付与、弦声写。\n三月十三寒食夜。", 
    "rhythmic": "辨弦声・迎春乐"
  }, 
  {
    "author": "贺铸", 
    "content": "逢迎一笑金难买。\n小樱唇、浅蛾黛。\n玉环风调依然在。\n想花下、攀鞍态。\n伫倚碧云如有待。", 
    "rhythmic": "攀鞍态・迎春乐"
  }, 
  {
    "author": "贺铸", 
    "content": "六华应腊妆吴苑。\n小山堂、晚张燕。\n赏心不厌杯行缓。\n待月度、银河半。\n缥缈郢人歌已断。", 
    "rhythmic": "辟寒金・迎春乐"
  }, 
  {
    "author": "贺铸", 
    "content": "劳生羁宦未易处。\n赖醉□□□。\n白眼青天，忘形相尔汝。\n□□□□□□。", 
    "rhythmic": "尔汝歌・清商怨"
  }, 
  {
    "author": "贺铸", 
    "content": "扬州商女□□□。\n□□□□□。\n□寄扁舟，江南湖北道。\n津头龙祠屡□。", 
    "rhythmic": "□□□・清商怨"
  }, 
  {
    "author": "贺铸", 
    "content": "重过阊门万事非。\n同来何事不同归。\n梧桐半死清霜後，头白鸳鸯失伴飞。\n原上草，露初。", 
    "rhythmic": "半死桐・鹧鸪天"
  }, 
  {
    "author": "贺铸", 
    "content": "云弄轻阴谷雨乾。\n半垂油幕护残寒。\n化工著意呈新巧，翦刻朝霞露盘。\n辉锦绣，掩芝兰。", 
    "rhythmic": "翦朝霞・鹧鸪天"
  }, 
  {
    "author": "贺铸", 
    "content": "谁爱松林水似天。\n画船听雨奈无眠。\n清风明月休论价，卖与愁人直几钱。\n挥醉笔，扫吟笺。", 
    "rhythmic": "避少年・鹧鸪天"
  }, 
  {
    "author": "贺铸", 
    "content": "留落吴门□□□。\n□□□□□□□。\n扁舟更入毗陵道，却□□□□□□。\n□□念，付清觞。", 
    "rhythmic": "□□□・鹧鸪天"
  }, 
  {
    "author": "贺铸", 
    "content": "闻你侬嗟我更嗟。\n春霜一夜扫华。\n永无清啭欺头管，赖有浓香著臂纱。\n侵海角，抵天涯。", 
    "rhythmic": "千叶莲・鹧鸪天"
  }, 
  {
    "author": "贺铸", 
    "content": "豆蔻梢头莫漫夸。\n春风十里旧繁华。\n金缕玉蕊皆殊艳，别有倾城第一花。\n春雀舫，紫云车。", 
    "rhythmic": "第一花・鹧鸪天"
  }, 
  {
    "author": "贺铸", 
    "content": "南国家人推阿秀，歌醉几相逢。\n云想衣裳花想容。\n春未抵情浓。\n津亭回首青楼远，帘箔更重重。", 
    "rhythmic": "花想容・武陵春"
  }, 
  {
    "author": "贺铸", 
    "content": "楼上鼓，转□□。", 
    "rhythmic": "□□□・捣练子"
  }, 
  {
    "author": "贺铸", 
    "content": "收锦字，下鸳机。", 
    "rhythmic": "夜捣衣・捣练子"
  }, 
  {
    "author": "贺铸", 
    "content": "砧面莹，杵声齐。", 
    "rhythmic": "杵声齐・捣练子"
  }, 
  {
    "author": "贺铸", 
    "content": "斜月下，北风前。", 
    "rhythmic": "夜如年・捣练子"
  }, 
  {
    "author": "贺铸", 
    "content": "抛练杵，傍窗纱。", 
    "rhythmic": "翦征袍・捣练子"
  }, 
  {
    "author": "贺铸", 
    "content": "边堠远，置邮稀。", 
    "rhythmic": "望书归・捣练子"
  }, 
  {
    "author": "贺铸", 
    "content": "紫陌青丝，红尘白衫。\n谁怜绣户闭香奁。\n分付一春心事、两眉尖。\n怯冷重熏被，羞明半卷帘。", 
    "rhythmic": "醉厌厌・南歌子"
  }, 
  {
    "author": "贺铸", 
    "content": "初见碧纱窗下绣。\n寸波频溜。\n错将黄晕压檀花，翠袖掩、纤纤手。\n金缕一双红豆。", 
    "rhythmic": "窗下绣・一落萦"
  }, 
  {
    "author": "贺铸", 
    "content": "蜀锦尘香生袜罗。\n小婆娑。\n个侬无赖动人多。\n是横波。\n楼角云开风卷幕，月侵河。", 
    "rhythmic": "艳声歌・添声杨柳枝"
  }, 
  {
    "author": "贺铸", 
    "content": "天与多情不自由。\n占风流。\n云闲草远絮悠悠。\n唤春愁。\n试作小妆窥晚镜，淡蛾羞。", 
    "rhythmic": "唤春愁・添声杨柳枝"
  }, 
  {
    "author": "贺铸", 
    "content": "绿绮新声隔坐闻。\n认殷勤。\n尊前为舞郁金裙。\n酒微醺。\n月转参横花幕暗，夜初分。", 
    "rhythmic": "花幕暗・添声杨柳枝"
  }, 
  {
    "author": "贺铸", 
    "content": "秋尽江南叶未凋。\n晚云高。\n情山隐隐水迢迢。\n接亭皋。\n二十四桥明月夜，弭兰桡。", 
    "rhythmic": "晚云高・添声杨柳枝"
  }, 
  {
    "author": "贺铸", 
    "content": "绿净春深好染衣。\n际柴扉。\n溶溶漾漾白鸥飞。\n两忘机。\n南去北来徒自老，故人稀。", 
    "rhythmic": "钓船归・添声杨柳枝"
  }, 
  {
    "author": "贺铸", 
    "content": "闲爱孤云静爱僧。\n得良朋。\n清时有味是无能。\n矫聋丞。\n况复早年豪纵过，病婴仍。", 
    "rhythmic": "爱孤云・添声杨柳枝"
  }, 
  {
    "author": "贺铸", 
    "content": "风紧云轻欲变秋。\n雨初收。\n江城水路漫悠悠。\n带汀洲。\n正是客心孤回处，转归舟。", 
    "rhythmic": "替人愁・添声杨柳枝"
  }, 
  {
    "author": "贺铸", 
    "content": "九曲池头三月三。\n柳毵毵。\n香尘扑马喷金衔。\n春衫。\n苦笋鲥鱼乡味美，梦江南。", 
    "rhythmic": "梦江南・忆江南"
  }, 
  {
    "author": "贺铸", 
    "content": "风清月正圆，信是佳时节。\n不会长年来，处处愁风月。", 
    "rhythmic": "愁风月・生查子"
  }, 
  {
    "author": "贺铸", 
    "content": "东风柳陌长，闭月花房小。\n应念画眉人，拂镜啼新晓。", 
    "rhythmic": "绿罗裙・生查子"
  }, 
  {
    "author": "贺铸", 
    "content": "西津海鹘舟，径渡沧江雨。\n双橹本无情，鸦轧如人语。", 
    "rhythmic": "陌上郎・生查子"
  }, 
  {
    "author": "贺铸", 
    "content": "墙上夭桃簌簌红。\n巧随轻絮入帘栊。\n自是芳心贪结子。\n翻使。\n惜花人恨五更风。\n露萼鲜浓妆脸靓。\n相映。\n隔年情事此门中。\n粉面不知何处在。", 
    "rhythmic": "卷春空・定风波"
  }, 
  {
    "author": "贺铸", 
    "content": "流水长烟何缥缈。\n诘□□□，□逗渔舟小。\n夹岸桃花烂□□。\n□□□□□□□。\n萧闲村落田畴好。\n避地移家，□□□□□。", 
    "rhythmic": "桃源行・蝶恋花"
  }, 
  {
    "author": "贺铸", 
    "content": "桃叶园林风日好。\n曲径珍丛，处处闻啼鸟。\n翠珥金丸委芳草。\n袜罗尘动香裙扫。\n片帆乘兴东流早。\n每话长安，引领犹西笑。", 
    "rhythmic": "西笑吟・蝶恋花"
  }, 
  {
    "author": "贺铸", 
    "content": "排办张灯春事早。\n十二都门，物色宜新晓。\n金犊车轻玉骢小。\n拂头杨柳穿驰道。\n莼羹鲈非吾好。\n去国讴吟，半落江南调。", 
    "rhythmic": "望长安・蝶恋花"
  }, 
  {
    "author": "贺铸", 
    "content": "秦弦络络呈纤手。\n宝雁斜飞三十九。\n徵韶新谱日边来，倾耳吴娃惊未有。\n文园老令难堪酒。", 
    "rhythmic": "呈纤手・玉楼春"
  }, 
  {
    "author": "贺铸", 
    "content": "津亭薄晚张离燕。\n红粉□歌持酒劝。\n歌声煎泪欲沾襟，酒色□□□□□。\n□□会有归风便。", 
    "rhythmic": "归风便・玉楼春"
  }, 
  {
    "author": "贺铸", 
    "content": "中年多办收身具。\n投老归来无著处。\n四肢安稳一渔舟，祗许樵青相伴去。\n沧洲大胜黄尘路。", 
    "rhythmic": "续渔歌・玉楼春"
  }, 
  {
    "author": "贺铸", 
    "content": "急雨收春，斜风约水。\n浮红涨绿鱼文起。\n年年有子惜馀春，春归不解招游子。\n留恨城隅，关情纸尾。", 
    "rhythmic": "惜馀春・踏莎行"
  }, 
  {
    "author": "贺铸", 
    "content": "浅黛宜颦，明波欲溜。\n逢迎宛似平生旧。\n低鬟促坐认弦声，霞觞艳艳持为寿。\n浓染吟毫，偷题醉袖。", 
    "rhythmic": "题醉袖・踏莎行"
  }, 
  {
    "author": "贺铸", 
    "content": "山秀芙蓉，溪明罨画。\n真游洞穴沧波下。\n临风慨想斩蛟灵，长桥千载犹横跨。\n解组投簪，求田问舍。", 
    "rhythmic": "阳羡歌・踏莎行"
  }, 
  {
    "author": "贺铸", 
    "content": "杨柳回塘，鸳鸯别浦。\n绿萍涨断莲舟路。\n断无蜂蝶慕幽香，红衣脱尽芳心苦。\n返照迎潮，行云带雨。", 
    "rhythmic": "芳心苦・踏莎行"
  }, 
  {
    "author": "贺铸", 
    "content": "凉叶辞风，流云卷雨。\n寥寥夜色沈钟鼓。\n谁调清管度新声，有人高卧平阳坞。\n草暖沧洲，潮平别浦。", 
    "rhythmic": "平阳兴・踏莎行"
  }, 
  {
    "author": "贺铸", 
    "content": "镜晕眉山，囊熏水麝。\n凝然风度长闲暇。\n归来定解裘，唤时应倍骅骝价。\n酒伤春，添香惜夜。", 
    "rhythmic": "晕眉山・踏莎行"
  }, 
  {
    "author": "贺铸", 
    "content": "楼角参横，庭心月午。\n侵阶夜色凉经雨。\n轻罗小扇扑流萤，微云渡汉思牛女。\n拥髻柔情，扶肩昵语。\n可怜分破□□□。", 
    "rhythmic": "思牛女・踏莎行"
  }, 
  {
    "author": "贺铸", 
    "content": "节物侵寻迫暮迟。\n可胜摇落长年悲。\n回首五湖乘兴地，负心期。", 
    "rhythmic": "负心期・浣溪沙"
  }, 
  {
    "author": "贺铸", 
    "content": "不信芳春厌老人。\n老人几度送春归。\n惜春行乐莫辞频。", 
    "rhythmic": "醉中真・浣溪沙"
  }, 
  {
    "author": "贺铸", 
    "content": "金斗城南载酒频。\n东西飞观跨通津。\n漾舟聊送雨馀春。", 
    "rhythmic": "频载酒・浣溪沙"
  }, 
  {
    "author": "贺铸", 
    "content": "落日逢迎朱雀街。\n共乘青舫度秦淮。\n笑拈飞絮金钗。", 
    "rhythmic": "掩萧斋・浣溪沙"
  }, 
  {
    "author": "贺铸", 
    "content": "兴庆宫池整月开。\n□□□□缕金鞋。\n後庭芳草绿缘阶。", 
    "rhythmic": "杨柳陌・浣溪沙"
  }, 
  {
    "author": "贺铸", 
    "content": "掌上香罗六寸弓。\n雍容胡旋一盘中。\n目成心许两匆匆。\n别夜可怜长共月。", 
    "rhythmic": "换追风・浣溪沙"
  }, 
  {
    "author": "贺铸", 
    "content": "半解香绡扑粉肌。\n避风长下绛纱帷。\n碧琉璃水浸琼枝。", 
    "rhythmic": "最多宜・浣溪沙"
  }, 
  {
    "author": "贺铸", 
    "content": "旧说山阴禊事休。\n漫书茧纸叙清游。\n吴门千载更风流。", 
    "rhythmic": "锦缠头・浣溪沙"
  }, 
  {
    "author": "贺铸", 
    "content": "城下路。\n凄风露。\n今人犁田古人墓。\n岸头沙。\n带蒹葭。\n漫漫惜时，流水今人家。\n黄埃赤日长安道。\n倦客无浆马无草。\n开函关。\n掩函关。\n千古如何，不见一人闲。\n六国扰。\n三秦扫。\n初谓商山遗四老。\n驰单车。\n致缄书。\n裂荷焚芰，接武曳长裙。\n高流端得酒中趣。\n深入醉乡安稳处。\n生忘行。", 
    "rhythmic": "将进酒・梅花引"
  }, 
  {
    "author": "贺铸", 
    "content": "缚虎手。\n悬河口。\n车如鸡栖马如狗。\n白纶巾。\n扑黄尘。\n不知我辈，可是蓬蒿人。\n衰兰送客咸阳道。\n天若有情天亦老。\n作雷颠。\n不论钱。\n谁问旗亭，美酒斗十千。\n酌大斗。\n更为寿。\n青鬓常青古无有。\n笑嫣然。\n舞翩然。\n当垆秦女，十五语如弦。\n遗音能记秋风曲。\n事去千年犹恨促。\n揽流光。", 
    "rhythmic": "行路难・梅花引"
  }, 
  {
    "author": "贺铸", 
    "content": "张灯结绮笼驰道。\n六六洞天连夜到。\n韶华吹断紫云回，怊怅人间新梦觉。\n倾城犹记东邻妙。", 
    "rhythmic": "东邻妙・玉楼春"
  }, 
  {
    "author": "贺铸", 
    "content": "清滑京江人物秀。\n富美发、丰肌素手。\n宝子馀妍，阿娇馀韵，独步秋娘後。\n奈倦客襟怀先怯酒。", 
    "rhythmic": "问歌颦・雨中花令"
  }, 
  {
    "author": "贺铸", 
    "content": "吴门春水雪初融。\n触处小桡通。\n满城弄黄杨柳，著意恼春风。\n弦管闹，绮罗丛。", 
    "rhythmic": "画楼空・诉衷情"
  }, 
  {
    "author": "贺铸", 
    "content": "采山涌起翠楼空。\n箫鼓沸春风。\n桂娥唤回清昼，夹路宝芙蓉。\n长步障，小纱笼。", 
    "rhythmic": "偶相逢・诉衷情"
  }, 
  {
    "author": "贺铸", 
    "content": "凭陵残醉步花间。\n风棹佩珊珊。\n踏青解红人散，不耐日长闲。\n纤手指，小金环。", 
    "rhythmic": "步花间・诉衷情"
  }, 
  {
    "author": "贺铸", 
    "content": "深坊别馆兰闺小，障掩金泥，灯映玻璃。\n一枕浓香醉梦迷。\n醒来拟作清晨散，草草分携。", 
    "rhythmic": "醉梦迷・采桑子"
  }, 
  {
    "author": "贺铸", 
    "content": "十年一觉扬州梦，雨散云沈。\n隔水登临。\n扬子湾西夕照深。\n当时玉管朱弦句，忍泪重吟。", 
    "rhythmic": "忍泪吟・采桑子"
  }, 
  {
    "author": "贺铸", 
    "content": "控沧江。\n排青嶂，燕台凉。\n驻采仗、乐未渠央。\n岩花磴蔓，妒千门、珠翠倚新妆。\n舞闲歌悄，恨风流、不管馀香。\n繁华梦，惊俄顷，佳丽地，指沧茫。\n寄一笑、何与兴亡。", 
    "rhythmic": "凌・金人捧露盘"
  }, 
  {
    "author": "贺铸", 
    "content": "琼钩褰幔。\n秋风观。\n漫漫。\n白云聊度河汉。\n长宵半。\n参旗烂烂。\n何时旦。\n命闺人、金徽重按。\n商歌弹。\n依稀广陵清散。\n低眉叹。", 
    "rhythmic": "秋风叹・燕瑶池"
  }, 
  {
    "author": "贺铸", 
    "content": "淑质柔情，靓妆艳笑，未容桃李争妍。\n红粉墙东，曾记窥宋三年。\n不间云朝雨暮，向西楼、南馆留连。\n何尝信，美景良辰，赏心乐事难全。\n青门解袂，画桥回首，初沈汉佩，永断湘弦。\n漫写浓愁幽恨，封寄鱼笺。", 
    "rhythmic": "断湘弦・万年欢"
  }, 
  {
    "author": "贺铸", 
    "content": "三更月。\n中庭恰照梨花雪。\n梨花雪。\n不胜凄断，杜鹃啼血。\n王孙何许音尘绝。\n柔桑陌上吞声别。", 
    "rhythmic": "子夜歌"
  }, 
  {
    "author": "贺铸", 
    "content": "上东门，门外柳。\n赠别每烦纤手。\n一叶落，几番秋。\n江南独倚楼。\n曲阑干，凝伫久。\n薄暮更堪搔首。", 
    "rhythmic": "独倚楼・更漏子"
  }, 
  {
    "author": "贺铸", 
    "content": "绣罗垂，花蜡换。\n问夜何其将半。\n侵履，促杯盘。\n留欢不作难。\n令随阄，歌应弹。\n舞按霓裳前段。", 
    "rhythmic": "翻翠袖・更漏子"
  }, 
  {
    "author": "贺铸", 
    "content": "付金钗，平斗酒。\n未许解携纤手。\n吟警句，写清愁。\n浮骖为少留。\n旧游赊，新梦後。\n月映隔窗疏柳。", 
    "rhythmic": "付金钗・更漏子"
  }, 
  {
    "author": "贺铸", 
    "content": "中吴茂苑繁华地。\n冠盖如林。\n桃李成阴。\n若个芳心、真个会琴心。\n高秋霁色清於水。\n月榭风襟。", 
    "rhythmic": "伴登临・采桑子"
  }, 
  {
    "author": "贺铸", 
    "content": "吴都佳丽苗而秀。\n燕样腰身。\n按舞华茵。\n促遍凉州、罗袜未生尘。\n□□□□□□透。\n歌怨眉颦。", 
    "rhythmic": "苗而秀・采桑子"
  }, 
  {
    "author": "贺铸", 
    "content": "胜游地。\n信东吴绝景饶佳丽。\n平湖底，见层岚，凉月下，闻清吹。\n人如李。\n泛金袂、香润苹风起。\n喜凌波、素袜逢迎，领略当歌深意。\n鄂君被。\n双鸳绮。\n垂杨阴，夷犹画相舣。\n宝瑟弦调，明珠佩委。\n回首碧云千里。\n归鸿後、芳音难寄。", 
    "rhythmic": "东吴乐・尉迟杯"
  }, 
  {
    "author": "贺铸", 
    "content": "南国本潇洒。\n六代浸豪奢。\n台城游冶。\n襞笺能赋属宫娃。\n云观登临清夏。\n璧月留连长夜。\n吟醉送年华。\n回首飞鸳瓦。\n却羡井中蛙。\n访乌衣，成白社。\n不容车。\n旧时王谢。\n堂前双燕过谁家。\n楼外河横斗挂。\n淮上潮平霜下。\n墙影落寒沙。", 
    "rhythmic": "台城游・水调歌头"
  }, 
  {
    "author": "贺铸", 
    "content": "一阕离歌，满尊红泪，解携十里长亭。\n木兰归棹，犹倚采苹汀。\n鸦噪黄陵庙掩，因想像、鼓瑟湘灵。\n渔村远，烟昏雨淡，灯火两三星。\n愁听。\n墙影外，繁声骤点，□□□□。\n□□□□□，浓睡香屏。", 
    "rhythmic": "潇湘雨・满庭芳"
  }, 
  {
    "author": "贺铸", 
    "content": "宫烛分烟，禁池开钥，凤城暮春。\n向落花香里，澄波影外，笙歌迟日，罗绮芳尘。\n载酒追游，联镳归晚，灯火平康寻梦云。\n逢迎处，最多才自负，巧笑相亲。\n离群。\n客浣漳滨。\n但惊见、来鸿归燕频。\n念日边消耗，天涯怅望，楼台清晓，帘暮黄昏。", 
    "rhythmic": "念离群・沁园春"
  }, 
  {
    "author": "贺铸", 
    "content": "梦云萧散，帘卷画堂晓。\n残薰尽烛隐映，绮席金壶倒。\n尘送行鞭袅袅。\n醉指长安道。\n波平天渺。\n兰舟欲上，回首离愁满芳草。\n已恨归期不早。\n枉负狂年少。\n无奈风月多情，此去应相笑。\n心记新声缥缈。\n翻是相思调。", 
    "rhythmic": "宛溪柳・六么令"
  }, 
  {
    "author": "贺铸", 
    "content": "火禁初开，深深院、尽重帘箔。\n人自起、翠衾寒梦，夜来风恶。\n肠断残红和泪落。\n半随经雨飘池角。\n记采兰、携手曲江游，年时约。\n芳物大，都如昨。\n自怨别，疏行乐。\n被无情双燕，短封难托。\n谁念东阳销瘦骨。", 
    "rhythmic": "伤春曲・满江红"
  }, 
  {
    "author": "贺铸", 
    "content": "凌波不过横塘路。\n但目送、芳尘去。\n锦瑟华年谁与度。\n月桥花院，琐窗朱户。\n只有春知处。\n飞云冉冉蘅皋暮。\n彩笔新题断肠句。\n若问闲情都几许。", 
    "rhythmic": "横塘路・青玉案"
  }, 
  {
    "author": "贺铸", 
    "content": "兰芷满芳洲，游思横路。\n罗袜尘生步。\n迎顾。\n整鬟颦黛，脉脉两情难语。\n细风吹柳絮。\n人南渡。\n回首旧游，山无重数。\n花底深朱户。\n何处。\n半黄梅子，向晚一帘疏雨。", 
    "rhythmic": "人南渡・感皇恩"
  }, 
  {
    "author": "贺铸", 
    "content": "艳真多态。\n更的的，频回眄睐。\n便认得、琴心相许，与写宜男双带。\n记画堂、斜月朦胧，轻颦微笑娇无奈。\n便翡翠屏开，芙蓉帐掩，与把香罗偷解。\n自过了收灯後，都不见、踏青挑菜。\n几回凭双燕，丁宁深意，往来翻恨重帘碍。\n约何时再。\n正春浓酒暖，人闲昼永无聊赖。\n厌厌睡起，犹有花梢日在。", 
    "rhythmic": "薄幸"
  }, 
  {
    "author": "贺铸", 
    "content": "烟络横林，山沈远照，逦迤黄昏钟鼓。\n烛映帘栊，蛩催机杼，共苦清秋风露。\n不眠思妇，齐应和、几声砧杵。\n惊动天涯倦宦，岁华行暮。\n当年酒狂自负。\n谓东君、已春相付。\n流浪征骖北道，客墙南浦。\n幽恨无人晤语。", 
    "rhythmic": "伴云来・天香"
  }, 
  {
    "author": "贺铸", 
    "content": "山缭平湖，寒飙扬、六英粉泊。\n清镜晓、倚岩琪树，挠云朱阁。\n窈窕缯窗褰翠募，尊前浩齿歌梅落。\n信醉乡、绝境待名流，供行乐。\n时易失，今犹昨。\n欢莫再，情何薄。\n扁舟幸不系，会寻佳约。", 
    "rhythmic": "念良游・满江红"
  }, 
  {
    "author": "贺铸", 
    "content": "鹊惊桥断，凤怨箫闲，彩云薄晚苍凉。\n难致祖州灵草，方士神香。\n寒松半涧底，恨女萝、先委冰霜。\n宝琴尘网，□□□□，□□□□。\n依□履綦行处，酸心□，□□□□□□。\n□□帘垂地，簟竟空床。", 
    "rhythmic": "寒松叹・声声慢"
  }, 
  {
    "author": "贺铸", 
    "content": "园林幕翠，燕寝凝香。\n华池缭绕飞廊。\n坐按吴娃清丽，楚调圆长。\n歌阑横流美眄，乍疑生、绮席辉光。\n文园属意，玉觞交劝，宝色高张。\n南薰难销幽恨，金徽上，殷勤彩凤求凰。\n便许卷收行雨，不恋高唐。", 
    "rhythmic": "凤求凰・声声慢"
  }, 
  {
    "author": "贺铸", 
    "content": "车马匆匆。\n会国门东。\n信人间、自古销魂处，指红尘北道，碧波南浦，黄叶西风。", 
    "rhythmic": "国门东・好女儿"
  }, 
  {
    "author": "贺铸", 
    "content": "削玉销香。\n不喜浓妆。\n倚高楼、望断章台路，但垂杨永巷，落花微雨，芳草斜阳。", 
    "rhythmic": "九回肠・好女儿"
  }, 
  {
    "author": "贺铸", 
    "content": "才色相怜。\n难偶当年。\n屡逢迎、几许缠绵意，记秋千架底，蒲局上，祓禊池边。", 
    "rhythmic": "月先圆・好女儿"
  }, 
  {
    "author": "贺铸", 
    "content": "绮绣张筵。\n粉黛争妍。\n记六朝、旧数闺房秀，有长圆璧月，永新琼树，随步金莲。", 
    "rhythmic": "绮筵张・好女儿"
  }, 
  {
    "author": "贺铸", 
    "content": "云鲜日嫩东风软。\n雪初融、水清浅。\n粉□舞按迎春遍。\n似飞动、钗头燕。\n深折梅花曾寄远。", 
    "rhythmic": "舞迎春・迎春乐"
  }, 
  {
    "author": "贺铸", 
    "content": "厌厌别酒商歌送。\n萧萧凉叶秋声动。\n小泊画桥东。\n孤舟月满篷。\n高城遮短梦。\n衾藉馀香拥。", 
    "rhythmic": "城里钟・菩萨蛮"
  }, 
  {
    "author": "贺铸", 
    "content": "十分持酒每□□。\n□□□□□。\n□计留春，春随人去远。\n东流□□□□。", 
    "rhythmic": "望西飞・清商怨"
  }, 
  {
    "author": "贺铸", 
    "content": "流连狂乐恨景短。\n奈夕阳送晚。\n醉未成欢，醒来愁满眼。\n东阳消瘦带展。", 
    "rhythmic": "东阳叹・清商怨"
  }, 
  {
    "author": "贺铸", 
    "content": "雕梁寻巢旧燕侣。\n似向人欲语。\n试问来时，逢郎郎健否。\n春风深闭绣户。", 
    "rhythmic": "要销凝・清商怨"
  }, 
  {
    "author": "贺铸", 
    "content": "盘马楼前风日好。\n雪销尘扫。\n楼上宫妆早。\n认帘箔微开，一面嫣妍笑。\n携手别院重廊，窈窕花房小。\n任碧罗窗晓。\n间阔时多书问少。\n镜鸾空老。\n身寄吴云杳。\n想辘车音，几度青门道。", 
    "rhythmic": "想车音・兀令"
  }, 
  {
    "author": "贺铸", 
    "content": "南岳去天才尺五。\n荆溪笠泽相吞吐。\n十日一风仍再雨。\n宜禾黍。\n秋成处处宜禾黍。\n坊市万家连岛屿。\n长杨□□□□□。\n□□□□□□□。", 
    "rhythmic": "荆溪咏・渔家傲"
  }, 
  {
    "author": "贺铸", 
    "content": "月痕依约到西厢。\n曾羡花枝拂短墙。\n初未识愁那得泪，每浑疑梦奈馀香。", 
    "rhythmic": "吹柳絮・瑞鹧鸪"
  }, 
  {
    "author": "贺铸", 
    "content": "睡鸭鲈寒熏麝煎。\n寂寂歌梁，无计留归燕。\n十二曲阑闲倚遍。\n一杯长待何人劝。\n不识当年桃叶面。\n吟咏佳词，想像犹曾见。", 
    "rhythmic": "江如练・蝶恋花"
  }, 
  {
    "author": "贺铸", 
    "content": "境跨三千里，楼侵尺五天。\n碧鸳鸯瓦昼生烟。\n未信西山台观、压当年。\n野色分禾黍，秋声入管弦。", 
    "rhythmic": "宴齐云・南歌子"
  }, 
  {
    "author": "贺铸", 
    "content": "槛外雨波新涨，门前烟柳浑青。\n寂寞文园淹卧久，推枕援琴涕自零。\n无人著意听。\n绪绪风披芸幌，锓锓月到萱庭。", 
    "rhythmic": "醉琼枝・定风波"
  }, 
  {
    "author": "贺铸", 
    "content": "酒三行，琴再弄。\n宛是和鸣双凤。\n罗斗帐，绣屏风。\n浓香夜夜同。\n去年欢，今夕梦。\n怊怅晓钟初动。", 
    "rhythmic": "□□□・更漏子"
  }, 
  {
    "author": "贺铸", 
    "content": "楚乡新岁。\n不放残寒退。\n月晓桂娥闲，弄珠英、因风委坠。\n清淮铺练，十二玉峰前，上帘栊，招佳丽。\n置酒成高会。\n江南芳信，目断何人寄。\n应占镜边春，想晨妆、膏浓压翠。", 
    "rhythmic": "弄珠英・蓦山溪"
  }, 
  {
    "author": "贺铸", 
    "content": "清琴再鼓求凰弄。\n紫陌屡盘骄马。\n远山眉样认心期，流水车音牵目送。\n归来翠被和衣拥。", 
    "rhythmic": "梦相亲・玉楼春"
  }, 
  {
    "author": "贺铸", 
    "content": "高楼帘卷秋风里，目送斜阳。\n衾枕遗香。\n今夜还如昨夜长。\n玉人望月销凝处，应在西厢。", 
    "rhythmic": "罗敷歌・采桑子"
  }, 
  {
    "author": "贺铸", 
    "content": "河阳官罢文园病，触绪萧然。\n犀麈流连。\n喜见清蟾似旧圆。\n人生聚散浮云似，回首明年。", 
    "rhythmic": "罗敷歌・采桑子"
  }, 
  {
    "author": "贺铸", 
    "content": "东南自古繁华地，歌吹扬州。\n十二青楼。\n最数秦娘第一流。\n季鹰久负鲈鱼兴，不住今秋。", 
    "rhythmic": "罗敷歌・采桑子"
  }, 
  {
    "author": "贺铸", 
    "content": "自怜楚客悲秋思，难写丝桐。\n目断书鸿。\n平淡江山落照中。\n谁家水调声声怨，黄叶西风。", 
    "rhythmic": "罗敷歌・采桑子"
  }, 
  {
    "author": "贺铸", 
    "content": "东亭南馆逢迎地，几醉红裙。\n凄怨临分。\n四叠阳关忍泪闻。\n谁怜今夜篷窗雨，何处渔村。", 
    "rhythmic": "罗敷歌・采桑子"
  }, 
  {
    "author": "贺铸", 
    "content": "玉指金徽一再弹。\n新声传访戴，雪溪寒。\n两行墨妙破冰纨。\n牵情处，幽恨寄毫端。\n昵语强羞难。\n相逢真许似，镜中鸾。", 
    "rhythmic": "小重山"
  }, 
  {
    "author": "贺铸", 
    "content": "帘影新妆一破颜。\n玳筵回雪舞，小云鬟。\n琼枝擢秀望难攀。\n凝情处，千里望蓬山。\n歌断酒阑珊。\n画船箫鼓转，绿杨湾。", 
    "rhythmic": "小重山"
  }
]
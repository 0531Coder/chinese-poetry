[
  {
    "author": "贺铸", 
    "content": "枕上阊门五报更。\n蜡灯香冷，恨天明。\n青苹风转彩帆轻。\n樯头燕，多谢伴人行。\n临镜想倾城。\n两尖愁黛浅，泪波横。", 
    "rhythmic": "小重山"
  }, 
  {
    "author": "贺铸", 
    "content": "月月相逢只旧圆。\n迢迢三十夜，夜如年。\n伤心不照绮罗筵。\n孤舟里，单枕若为眠。\n茂苑想依然。\n花楼连苑起，压漪涟。", 
    "rhythmic": "小重山"
  }, 
  {
    "author": "贺铸", 
    "content": "华堂张燕。\n向尊前妙选，舞裙歌扇。\n彼美个人，的的风流心眼。\n恨寻芳来晚。\n曲街灯火香尘散。\n犹约晨妆，一觇春风面。\n惆怅善和坊里，平桥南畔。\n小青楼、帘不卷。", 
    "rhythmic": "河传"
  }, 
  {
    "author": "贺铸", 
    "content": "华堂重厦，向尊前更听，碧云新怨。\n玉指钿徽，总是挑人心眼。\n恨随红蜡短。\n彩旗影动船头转。\n双桨凌波，惟念人留恋。\n江上暮潮，隐隐山横南岸。\n奈离愁、分不断。", 
    "rhythmic": "河传"
  }, 
  {
    "author": "贺铸", 
    "content": "楚梦方回，翠被寒如水。\n尚想见、扬州桃李。\n姿秀韵闲何物比。\n玉管秋风，漫声流美。\n燕堂开，双按秦弦呈素指。\n宝雁参差飞不起。", 
    "rhythmic": "侍香金童"
  }, 
  {
    "author": "贺铸", 
    "content": "独立江东人婉娈。\n粉本花真，千里依稀见。\n闲弄彩毫濡玉砚。\n缠绵春思□歌扇。\n爱我竹窗新句练。\n小砑凌笺、偷寄西风燕。", 
    "rhythmic": "凤栖梧・蝶恋花"
  }, 
  {
    "author": "贺铸", 
    "content": "芳草斜曛。\n映画桥□□，翠阁临津。\n数阕清歌，两行红粉，厌厌别酒初曛。\n芳意赠我殷勤。\n罗巾双黛痕。\n便兰舟独上，洞府人闲，素手轻分。\n十里绮陌香尘。\n望紫云车远，已掩青门。\n迤逦黄昏，景阳钟动，临风隐隐犹闻。\n明朝水馆渔村。\n凭谁招断魂。\n恨不如今夜，明月多情，应待归云。", 
    "rhythmic": "更漏子"
  }, 
  {
    "author": "贺铸", 
    "content": "陇首霜晴，泗滨云晚，乍摇落。\n废榭苍苔，破台荒草，西楚霸图冥漠。\n记登临事，九日胜游，千载如昨。\n更想像，晋客□归，谢生能赋继高作。\n飘泊。\n尘埃倦客，风月羁心，潘鬓晓来清镜觉。\n蜡屐纶巾，羽觞象管，且追随、隼行乐。", 
    "rhythmic": "玉京秋"
  }, 
  {
    "author": "贺铸", 
    "content": "何许最悲秋，凄风残照。\n临水复登山，莞然西笑。\n车马几番尘，自古长安道。\n问谁是、後来年少。\n飞集两悠悠，江滨海岛。\n乘雁与双凫，强分多少。", 
    "rhythmic": "蕙清风"
  }, 
  {
    "author": "贺铸", 
    "content": "粉娥齐敛千金笑。\n愁结眉峰小。\n渭城才唱轻尘。\n无奈两行红泪、湿香巾。\n伤心风月南城道。\n几纵朱到。\n明年载酒洛阳春。\n还念淮山楼上、倚阑人。", 
    "rhythmic": "虞美人"
  }, 
  {
    "author": "贺铸", 
    "content": "芳草青门路。\n还拂京尘东去。\n回想当年离绪。\n送君南浦。\n愁几许。\n尊酒流连薄暮。\n帘卷津楼风雨。\n凭阑语。\n草草蘅皋赋。\n分首惊鸿不驻。\n灯火虹桥，难寻弄波微步。", 
    "rhythmic": "下水船"
  }, 
  {
    "author": "贺铸", 
    "content": "见面无多，坐来百媚生馀态。\n後庭春在。\n折取残红戴。\n小小兰舟，荡桨东风快。\n何愁载。\n缠绵难解。\n不似罗裙带。", 
    "rhythmic": "点绛唇"
  }, 
  {
    "author": "贺铸", 
    "content": "莫厌香醪斟绣履。\n吐茵也是风流事。\n今夜夜寒愁不睡。\n披衣起。\n挑灯开卷花生纸。\n倩问尊前桃与李。\n重来若个犹相记。\n前度刘郎应老矣。\n行乐地。\n兔葵燕麦春风里。", 
    "rhythmic": "渔家傲"
  }, 
  {
    "author": "贺铸", 
    "content": "歌笑见馀妍，情生眄睐。\n拥髻扬蛾黛。\n多态。\n小花深院，漏促离襟将解。\n恼人红蜡泪。\n啼相对。\n芳草唤愁，愁来难奈。\n兰叶犹堪向谁采。\n小楼妆晚，应念斑骓何在。\n碧云长有待。\n斜阳外。", 
    "rhythmic": "感皇恩"
  }, 
  {
    "author": "贺铸", 
    "content": "彩舟载得离愁动。\n无端更借樵风送。\n波渺夕阳迟。\n销魂不自持。\n良宵谁与共。\n赖有窗间梦。\n可奈梦回时。\n一番新别离。", 
    "rhythmic": "菩萨蛮"
  }, 
  {
    "author": "贺铸", 
    "content": "章台游冶金龟婿。\n归来犹带醺醺醉。\n花漏怯春宵。\n云屏无限娇。\n绛纱灯影背。\n玉枕钗声碎。\n不待宿酲销。\n马嘶催早朝。", 
    "rhythmic": "菩萨蛮"
  }, 
  {
    "author": "贺铸", 
    "content": "曲门南与鸣珂接。\n小园绿径飞胡蝶。\n下马访婵娟。\n笑迎妆阁前。\n鹧鸪声几叠。\n艳艳金蕉叶。\n未许被香鞯。\n月生楼外天。", 
    "rhythmic": "菩萨蛮"
  }, 
  {
    "author": "贺铸", 
    "content": "绿窗残梦闻。\n曲屏映枕春山叠。\n梳□发如蝉。\n镜生波上莲。\n绛裙金缕褶。\n学舞腰肢怯。\n帘下小凭肩。\n与人双翠钿。", 
    "rhythmic": "菩萨蛮"
  }, 
  {
    "author": "贺铸", 
    "content": "绿杨眠後拖烟穗。\n日长扫尽青苔地。\n香断入帘风。\n炉心檀烬红。\n兰溪修祓禊。\n上巳明朝是。\n不许放春慵。\n景阳临晓钟。", 
    "rhythmic": "菩萨蛮"
  }, 
  {
    "author": "贺铸", 
    "content": "粉香映叶花羞日。\n窗间宛转蜂寻蜜。\n欢罢卷帘时。\n玉纤匀面脂。\n舞裙金斗熨。\n绛鸳鸯密。\n翠带一双垂。\n索人题艳诗。", 
    "rhythmic": "菩萨蛮"
  }, 
  {
    "author": "贺铸", 
    "content": "子规啼梦罗窗晓。\n开奁拂镜严妆早。\n彩碧画丁香。\n背垂裙带长。\n钿筝寻旧曲。\n愁结眉心绿。\n犹恨夜来时。\n酒狂归太迟。", 
    "rhythmic": "菩萨蛮"
  }, 
  {
    "author": "贺铸", 
    "content": "虚堂向壁青灯灭。\n觉来惊见横窗月。\n起看月平西。\n城头乌夜啼。\n兰衾羞更入。\n枕偷声泣。\n肠断数残更。\n望明天未明。", 
    "rhythmic": "菩萨蛮"
  }, 
  {
    "author": "贺铸", 
    "content": "芭蕉衬雨秋声动。\n罗窗恼破鸳鸯梦。\n愁倚□帘栊。\n灯花落地红。\n枕横衾浪拥。\n好夜无人共。\n莫道粉墙东。\n蓬山千万重。", 
    "rhythmic": "菩萨蛮"
  }, 
  {
    "author": "贺铸", 
    "content": "朱甍碧树莺声晓。\n残醺残梦犹相恼。\n薄雨隔轻帘。\n寒侵白衫。\n锦屏人起早。\n惟见馀妆好。\n眉样学新蟾。\n春愁入翠尖。", 
    "rhythmic": "菩萨蛮"
  }, 
  {
    "author": "贺铸", 
    "content": "炉烟微度流苏帐。\n孤衾冷叠芙蓉浪。\n蟋蟀不离床。\n伴人愁夜长。\n玉人飞阁上。\n见月还相望。\n相望莫相忘。\n应无未断肠。", 
    "rhythmic": "菩萨蛮"
  }, 
  {
    "author": "贺铸", 
    "content": "日薄云融。\n满城罗绮芳丛。\n一枝粉淡香浓。\n几销魂，偏健羡、紫蝶黄蜂。\n繁华梦断，酒醒来、扫地春空。\n武陵原、回头何处，情随流水无穷。", 
    "rhythmic": "于飞乐"
  }, 
  {
    "author": "贺铸", 
    "content": "双鹤横桥阿那边。\n静坊深院闭婵娟。\n五度花开三处见，两依然。\n水眄难禁频领□，歌云犹许小流连。\n破得尊前何限恨，不论钱。", 
    "rhythmic": "浣溪沙"
  }, 
  {
    "author": "贺铸", 
    "content": "怀彼美。\n愁与泪。\n分占眉丛眼尾。\n求好梦、闲拥鸳鸯绮。\n恨啼鸟、唤人起。\n目断清淮楼上，心寄长洲坊里。\n迢迢地。", 
    "rhythmic": "品令"
  }, 
  {
    "author": "贺铸", 
    "content": "楼平叠。\n瞰瀛海、波三面。\n碧云扫尽，桂轮玉，鲸波张练。\n化出无边宝界，是名壮观。\n追游汗漫。\n愿少借、长风便。", 
    "rhythmic": "海月谣"
  }, 
  {
    "author": "贺铸", 
    "content": "何处最难忘。\n方豪健，放乐五云乡。\n彩笔赋诗，禁池芳草，香鞯调马，辇路垂杨。\n绮筵上，扇偎歌黛浅，汗舞罗香。\n兰烛伴归，绣轮同载，闭花别馆，隔水深坊。\n零落少年场。\n琴心漫流怨，带眼偷长。\n无奈占床燕月，侵鬓吴霜。", 
    "rhythmic": "风流子"
  }, 
  {
    "author": "贺铸", 
    "content": "轰醉王孙玳瑁筵。\n渴虹垂地吸长川。\n侧商调里清歌送，破尽穷愁直几钱。\n孤棹舣，小江边。\n爱而不见酒中仙。\n伤心两岸官杨柳，已带斜阳又带蝉。", 
    "rhythmic": "鹧鸪天"
  }, 
  {
    "author": "贺铸", 
    "content": "白春衫新制。\n准拟采兰修禊。\n遮日走京尘，何啻分阴如岁。\n留滞。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "日日春风楼上。\n不见石城双桨。\n鸳枕梦回时，烛泪屏山相向。\n流荡。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "相见时难别易。\n何限玉琴心意。\n眉黛只供愁，羞见双鸳鸯字。\n憔悴。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "罗绮丛中初见。\n理鬓横波流转。\n半醉不胜情，帘影犹招歌扇。\n留恋。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "雨後一分春减。\n深院落红如糁。\n柳外出秋千，度日彩旗风。\n销黯。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "柳下玉骢双。\n蝉鬓宝钿浮动。\n半醉倚迷楼，聊送斜阳三弄。\n豪纵。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "何处偷谐心赏。\n促坐绮罗筵上。\n不记下楼时，醉□月侵书幌。\n怀想。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "江上潮回风细。\n红袖倚楼凝睇。\n天际认归舟，但见平林如荠。\n迢递。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "梦想山阴游冶。\n深径碧桃花谢。\n曲水稳流觞，暖絮芳兰堪藉。\n萧洒。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "挑菜踏青都过却。\n杨柳风轻，摆动秋千索。\n啼鸟自惊花自落。\n有人同在真珠箔。\n淡净衣裳妆□薄。\n闲凭银筝，睡鬓慵梳掠。", 
    "rhythmic": "凤栖梧・蝶恋花"
  }, 
  {
    "author": "贺铸", 
    "content": "终日怀归翻送客。\n春风祖席。\n南成陌。\n便莫惜。\n离觞频卷白。\n动管色。\n催行色。\n动管色。\n催行色。\n何处投鞍风雨夕。\n临水驿。\n空山驿。\n临水驿。\n空山驿。\n纵明月相思千里隔。\n梦咫尺。\n勤书尺。", 
    "rhythmic": "相思引"
  }, 
  {
    "author": "贺铸", 
    "content": "留征辔，送离杯。\n羞泪下，拈青梅。\n低声问道几时回。\n秦筝雁促，此夜为谁排。\n君去也，远蓬莱。\n千里地，信音乖。", 
    "rhythmic": "芳草渡・系裙腰"
  }, 
  {
    "author": "贺铸", 
    "content": "回首扬州，猖狂十载，依然一梦归来。\n但觉安仁愁鬓，几点尘埃。\n醉墨碧纱犹锁，春衫白新裁。\n认鸣珂曲里，旧日朱扉，闲闭青苔。\n人非物是，半晌鸾肠易断，宝勒空回。\n徒怅望、碧云销散，明月徘徊。", 
    "rhythmic": "雨中花・夜行船"
  }, 
  {
    "author": "贺铸", 
    "content": "西郭园林，远尘烦，门临绿杨堤路。\n画□簟长，水馆帘空，竟日素襟销暑。\n小湾红芰清香里，深隐映、风标鸳鹭。\n指□□，相将故故，背人飞去。\n翻念多情自苦。\n当置酒徵歌，梦云难驻。\n醉眼渐迷，花拂墙低，误认宋邻偷顾。", 
    "rhythmic": "花心动"
  }, 
  {
    "author": "贺铸", 
    "content": "把酒欲歌骊。\n浓醉何辞。\n玉京烟柳欲黄时。\n明日景阳门外路，相背春归。\n敛泪复牵衣。\n私语迟迟。\n可怜谁会两心期。\n惟有画帘斜月见，应共人知。", 
    "rhythmic": "浪淘沙"
  }, 
  {
    "author": "贺铸", 
    "content": "一十二都门。\n梦想能频。\n无言桃李几经春。\n艳粉鲜香开自落，还为何人。\n白别时新。\n苒苒征尘。\n镜中消瘦老於真。\n赖有天涯风月在，依旧相亲。", 
    "rhythmic": "浪淘沙"
  }, 
  {
    "author": "贺铸", 
    "content": "潮涨湛芳桥。\n难渡兰桡。\n卷帘红袖莫相招。\n十二阑干今夜月，谁伴吹箫。\n烟草接亭皋。\n归思迢迢。\n兰成老去转无。\n偏恨秋风添鬓雪，不共魂销。", 
    "rhythmic": "浪淘沙"
  }, 
  {
    "author": "贺铸", 
    "content": "雨过碧云秋。\n烟草汀洲。\n远山相对一眉愁。\n可惜芳年桥畔柳，不系兰舟。\n为问木兰舟。\n何处淹留。\n相思今夜忍登楼。\n楼下谁家歌水调，明月扬州。", 
    "rhythmic": "浪淘沙"
  }, 
  {
    "author": "贺铸", 
    "content": "江面波纹皱。\n江南岸、草和烟绿。\n初过寒食一百六。\n采苹游，□香裙，鸣佩玉。\n心事偷相属。\n赋春恨、彩笺双幅。", 
    "rhythmic": "夜游宫"
  }, 
  {
    "author": "贺铸", 
    "content": "莲叶初生南浦。\n两岸绿杨飞絮。\n向晚鲤鱼风，断送彩帆何处。\n凝伫。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "彩舫解维官柳。\n楼上谁家红袖。\n团扇弄微风，如为行人招手。\n回首。", 
    "rhythmic": "忆仙姿・如梦令"
  }, 
  {
    "author": "贺铸", 
    "content": "叠鼓嘲喧，彩旗挥霍，苹汀薄晚，兰舟催解。\n别浦潮平，小山云断，十幅饱帆风快。\n回想牵衣，愁掩啼妆，一襟香在。\n纨扇惊秋，菱花怨晚，谁共蛾黛。\n何处玉尊空，对松陵正美，鲈鱼菜。\n露洗凉蟾，潦吞平野，三万顷非尘界。\n览胜情无奈。", 
    "rhythmic": "菱花怨"
  }, 
  {
    "author": "贺铸", 
    "content": "铁瓮城高，蒜山渡阔，干云十二层楼。\n开尊待月，卷箔披风，依然灯火扬州。\n绣陌南头。\n记歌名宛转，乡号温柔。\n曲槛俯清流。\n想花阴、谁系兰舟。\n念凄绝秦弦，感深荆赋，相望几许凝愁。\n殷勤裁尺素，奈双鱼、难渡瓜洲。\n晓鉴堪羞。", 
    "rhythmic": "望扬州・长相思慢"
  }, 
  {
    "author": "贺铸", 
    "content": "沈水浓熏，眉粉淡妆，露华鲜映春晓。\n浅颦轻笑。\n真物外，一种闲花风调。\n可待合欢翠被，不见忘忧芳草。\n拥膝浑忘羞，回身就郎抱。\n两点灵犀心颠倒。\n念乐事稀逢，归期须早。\n五云闻道。\n星桥畔、油壁车迎苏小。", 
    "rhythmic": "定情曲"
  }, 
  {
    "author": "贺铸", 
    "content": "别酒初销，怃然弭棹蒹葭浦。\n回首不见高城，青楼更何许。\n大轲峨，越商巴贾。\n万恨龙锺，篷下对语。\n指征路。\n山缺处，孤烟起，历历闻津鼓。\n江豚吹浪，晚来风转夜深雨。", 
    "rhythmic": "拥鼻吟・吴音子"
  }, 
  {
    "author": "贺铸", 
    "content": "京口瓜洲记梦间。\n朱扉犹想映花关。\n东风太是无情思，不许扁舟兴尽还。\n春水漫，夕阳闲。", 
    "rhythmic": "思越人・朝天子"
  }, 
  {
    "author": "贺铸", 
    "content": "吴波不动。\n四际晴山拥。\n载酒一尊谁与共。\n回首江湖旧梦。\n长艚珠箔青篷。\n橹声鸦轧征鸿。\n泪□镂檀香枕，醉眠摇□春风。", 
    "rhythmic": "清平乐"
  }, 
  {
    "author": "贺铸", 
    "content": "宋邻东畔。\n明月关深院。\n玉指金徽调旧怨。\n楚客归心欲断。\n城隅芳草初春。\n佳期重约临分。\n丽句漫题双带，也愁系住行云。", 
    "rhythmic": "清平乐"
  }, 
  {
    "author": "贺铸", 
    "content": "厌厌别酒。\n更执纤纤手。\n指似归期庭下柳。\n一叶西风前後。\n无端不系孤舟。\n载将多少离愁。\n又是十分明月，照人两处登楼。", 
    "rhythmic": "清平乐"
  }, 
  {
    "author": "贺铸", 
    "content": "嫣然何啻千金价。\n意远态闲难入画。\n更无方便只尊前，说尽牵情多少话。\n别来乐事经春罢。", 
    "rhythmic": "木兰花・玉楼春"
  }, 
  {
    "author": "贺铸", 
    "content": "朝来著眼沙头认。\n五两竿摇风色顺。\n佳期学取弄潮儿，人纵无情潮有信。\n纷纷花雨红成阵。", 
    "rhythmic": "木兰花・玉楼春"
  }, 
  {
    "author": "贺铸", 
    "content": "春容秀润。\n二十四番花有信。\n鸾镜佳人。\n得得浓妆样样新。\n情无远近。\n水阔山长分不尽。\n一断音尘。\n泪眼花前只见春。", 
    "rhythmic": "减字木兰花"
  }, 
  {
    "author": "贺铸", 
    "content": "闲情减旧。\n无奈伤春能作瘦。\n桂楫兰舟。\n几送人归我滞留。\n西门官柳。\n满把青青临别手。\n谁共登楼。\n分取烟波一段愁。", 
    "rhythmic": "减字木兰花"
  }, 
  {
    "author": "贺铸", 
    "content": "南园清夜。\n临水朱阑垂柳下。\n从坐莲花。\n潋滟觥船泛露华。\n酒阑歌罢。\n双□前愁东去也。\n回想人家。\n芳草平桥一径斜。", 
    "rhythmic": "减字木兰花"
  }, 
  {
    "author": "贺铸", 
    "content": "多情多病。\n万斛闲愁量有剩。\n一顾倾城。\n惟觉尊前笑不成。\n探香幽径。\n好住东风谁主领。\n多谢流莺。\n欲别频啼四五声。", 
    "rhythmic": "减字木兰花"
  }, 
  {
    "author": "贺铸", 
    "content": "南浦东风落暮潮。\n祓禊人归，相并兰桡。\n回身昵语不胜娇。\n犹碍华灯，扇影频摇。\n重泛青翰顿寂寥。\n魂断高城手漫招。", 
    "rhythmic": "摊破木兰花・木兰花"
  }, 
  {
    "author": "贺铸", 
    "content": "芳草裙腰一尺围。\n粉郎香润，清洒蔷薇。\n为嫌风日下楼稀。\n杨柳青阴，深闭朱扉。\n枉是尊前调玉徽。\n彩鸾何事逐鸡飞。", 
    "rhythmic": "摊破木兰花・木兰花"
  }, 
  {
    "author": "贺铸", 
    "content": "秋半雨凉天。\n望後清蟾未破圆。\n二十四桥游冶处，留连。\n携手娇饶步步莲。\n眉宇有馀妍。\n初破瓜时正妙年。\n玉局弹棋无限意，缠绵。\n肠断吴蚕两处眠。", 
    "rhythmic": "南乡子"
  }, 
  {
    "author": "贺铸", 
    "content": "柳岸舣兰舟。\n更结东山谢氏游。\n红泪清歌催落景，回头。\n□出尊前一段愁。\n东水漫西流。\n谁道行云肯驻留。\n无限鲜飙吹芷若，汀洲。\n生羡鸳鸯得自由。", 
    "rhythmic": "南乡子"
  }, 
  {
    "author": "贺铸", 
    "content": "暂假临淮东道主，每逃歌舞华筵。\n经年未办买山钱。\n筋骸难强，久坐沐猴禅。\n行拥一舟称浪士，五湖春水如天。\n越人相顾足嫣然。\n何须绣被，来伴拥蓑眠。", 
    "rhythmic": "临江仙"
  }, 
  {
    "author": "贺铸", 
    "content": "东山未办终焉计，聊尔西来。\n花苑平台。\n倦客登临第几回。\n连延复道通驰道，十二门开。", 
    "rhythmic": "罗敷歌・采桑子"
  }, 
  {
    "author": "贺铸", 
    "content": "一幅霜绡，麝煤熏腻纹丝缕。\n掩妆无语。\n的是销凝处。\n薄暮兰桡，漾下苹花渚。\n风留住。\n绿杨归路。\n燕子西飞去。", 
    "rhythmic": "点绛唇"
  }, 
  {
    "author": "贺铸", 
    "content": "绣幕深朱户，熏炉小象床。\n扶肩醉被冒明。\n绣履可怜分破、两鸳鸯。\n梦枕初回雨，啼钿半□妆。\n一钩新月渡横塘。\n谁认凌波微步、袜尘香。", 
    "rhythmic": "南歌子"
  }, 
  {
    "author": "贺铸", 
    "content": "心蹙黄金缕，梢垂白玉团。\n孤芳不怕雪霜寒。\n先向百花头上、探春□。\n傍水添新韵，横墙露粉颜。\n夜来和月起凭阑。\n认得暗香微度、有无间。", 
    "rhythmic": "南歌子"
  }, 
  {
    "author": "贺铸", 
    "content": "一叶西风生嫩凉。\n彩舟旗影动，背斜阳。\n溪流几曲似回肠。\n高城远，今夜为谁长。\n正节号清狂。\n苎萝标韵美，倚新妆。", 
    "rhythmic": "小重山"
  }, 
  {
    "author": "贺铸", 
    "content": "林皋叶脱。\n楼下清江阔。\n船里琵琶金捍拨。\n弹断么弦再抹。\n夜潮州渚生寒。\n城头星斗阑干。\n忍话旧游新梦，三千里外长安。", 
    "rhythmic": "清平乐"
  }, 
  {
    "author": "贺铸", 
    "content": "沈侯销瘦。\n八咏新题就。\n惆怅酒醒兼梦後。\n带眼如何复旧。\n几时一叶兰舟。\n画桡鸦轧东流。\n新市小桥西畔，有人长倚妆楼。", 
    "rhythmic": "清平乐"
  }, 
  {
    "author": "贺铸", 
    "content": "罗巾粉汗和香。\n纤指留痕红一捻。\n离亭再卜和欢期，寻见石榴双翠叶。\n危楼欲上危肠怯。", 
    "rhythmic": "木兰花・玉楼春"
  }, 
  {
    "author": "贺铸", 
    "content": "别酒更添红粉泪。\n促成愁醉。\n相逢浅笑合微吟，撩惹到、缠绵地。\n花下解携重附耳。", 
    "rhythmic": "玉连环・一落索"
  }, 
  {
    "author": "贺铸", 
    "content": "玉立佳人，韵不减、吴苏小。\n赋深情、华年韶妙。\n叠鼓新歌，最能作、江南调。\n缥缈。\n似阳台、娇云弄晓。\n有客临风，梦後拟、池塘草。\n竟装怀、□愁多少。\n绿绮芳尊，映花月、东山道。", 
    "rhythmic": "惜奴娇"
  }, 
  {
    "author": "贺铸", 
    "content": "画桥流水，宛是南州路。\n转柁绿杨湾，恍然间、青楼旧处。\n回肠断尽，犹剩尔多愁，记新声，怀昵语。\n依约对眉宇。\n袜罗香在，祗欠莲随步。\n无物比朝云，恨难续、高唐後赋。\n迢遥此夜，泪枕不成眠，月侵窗，灯映户。\n应见可怜许。", 
    "rhythmic": "蓦山溪"
  }, 
  {
    "author": "贺铸", 
    "content": "携手看花深径，扶肩待月斜廊。\n临分少伫已伥伥。\n此段不堪回想。\n欲寄书如天远，难销夜似年长。\n小窗风雨碎人肠。\n更在孤舟枕上。", 
    "rhythmic": "西江月"
  }, 
  {
    "author": "贺铸", 
    "content": "桂叶眉丛恨自成。\n锦瑟弦调，双凤和鸣。\n钗梁玉胜挂兰缨。\n帘影沈沈，月堕参横。\n屏护文茵翠织成。\n摘佩牵裾，燕样腰轻。", 
    "rhythmic": "摊破木兰花・木兰花"
  }, 
  {
    "author": "贺铸", 
    "content": "十二层楼，梦回缥缈非烟里。\n此情何寄。\n赖尔荆江水。\n莫谓东君，触处逢桃李。\n留深意。\n温柔乡里。\n自有终焉计。", 
    "rhythmic": "点绛唇"
  }, 
  {
    "author": "贺铸", 
    "content": "不堪回首卧云乡。\n羁宦负清狂。\n年来镜湖风月，鱼鸟两相忘。\n秦塞险，楚山苍。\n更斜阳。\n画桥流水，曾见扁舟，几度刘郎。", 
    "rhythmic": "诉衷情"
  }, 
  {
    "author": "贺铸", 
    "content": "半销檀粉睡痕新。\n背镜照樱唇。\n临风再歌团扇，深意属何人。\n轻调笑，浅凝颦。\n认情亲。\n最难堪酒，似不胜情，依样伤春。", 
    "rhythmic": "诉衷情"
  }, 
  {
    "author": "贺铸", 
    "content": "玉津春水如蓝。\n宫柳毵毵。\n桥上东风侧帽檐。\n记佳节、约是重三。\n飞楼十二珠帘。\n恨不贮、当年彩蟾。", 
    "rhythmic": "怨三三"
  }, 
  {
    "author": "贺铸", 
    "content": "楼外屏山秀。\n凭阑新梦後。\n归云何许误心期，候候候。\n到陇梅花，渡江桃叶，断魂招手。\n楚制汗衫旧。\n啼妆曾枕袖。", 
    "rhythmic": "醉春风"
  }, 
  {
    "author": "贺铸", 
    "content": "晓朦胧。\n前溪百鸟啼匆匆。\n啼匆匆。\n凌波人去，拜月楼空。\n去年今日东门东。\n鲜妆辉映桃花红。\n桃花红。\n吹开吹落，一任东风。", 
    "rhythmic": "忆秦娥"
  }, 
  {
    "author": "贺铸", 
    "content": "风惊幕。\n灯前细雨檐花落。\n檐花落。\n玉台清镜，泪淹妆薄。\n良时不再须行乐。\n王孙莫负东城约。\n东城约。\n一分春色，为君留著。", 
    "rhythmic": "忆秦娥"
  }, 
  {
    "author": "贺铸", 
    "content": "著春衫。\n玉鞭鞭马南城南。\n南城南。\n柔条芳草，留驻金衔。\n粉娥采叶供新蚕。\n蚕饥略许携纤纤。\n携纤纤。\n湔裙淇上，更待初三。", 
    "rhythmic": "忆秦娥"
  }, 
  {
    "author": "贺铸", 
    "content": "每恨相逢薄处，可怜欲去迟回。\n犹记新声团扇□，殷勤再引馀杯。\n为问依依杨柳，秋风好住章台。\n疏雨忽随云断，斜阳却送潮回。\n桃叶青山长在眼，几时双楫迎来。\n如待碧阑红药，一年两度花开。", 
    "rhythmic": "河满子"
  }, 
  {
    "author": "贺铸", 
    "content": "松门石路秋风扫。\n似不许、飞尘到。\n双携纤手别烟萝，红粉清泉相照。\n几声歌管，正须陶写，翻作伤心调。\n岩阴暝色归云悄。\n恨易失、千金笑。\n更逢何物可忘忧，为谢江南芳草。\n断桥孤驿，冷云黄叶，相见长安道。", 
    "rhythmic": "御街行"
  }, 
  {
    "author": "贺铸", 
    "content": "绣幌闲眠晓。\n处处闻啼鸟。\n枕上无情，斜风横雨，落花多少。\n想灞桥、春色老於人，恁江南梦杳。\n往事今何道。\n聊咏池塘草。", 
    "rhythmic": "连理枝"
  }, 
  {
    "author": "贺铸", 
    "content": "江南又叹流寓。\n指芳物、伴人迟暮。\n搅晴风絮。\n弄寒烟雨。\n春去更无寻处。\n石城楼观青霞举。\n想艇子、寄谁容与。\n断云荆渚。", 
    "rhythmic": "金凤钩"
  }, 
  {
    "author": "贺铸", 
    "content": "露叶栖萤，风枝袅鹊。\n水堂离燕褰珠箔。\n一声横玉吹流云，厌厌凉月西南落。\n江际吴边，山侵楚角。", 
    "rhythmic": "芳洲泊・踏莎行"
  }, 
  {
    "author": "贺铸", 
    "content": "彼美吴姝唱，繁会阖闾邦。\n千坊万井，斜桥曲水小轩窗。\n缥缈关山台观。\n罗绮云烟相半。\n金石压撞。\n痴信东归虏，黑自死心降。\n范夫子，高标韵，秀眉庞。\n功成长往，有人同载世无双。\n物外聊从吾好。\n赖尔工颦妍笑。\n伴醉玉连缸。\n尽任扁舟路，风雨卷秋江。", 
    "rhythmic": "水调歌头"
  }, 
  {
    "author": "贺铸", 
    "content": "曲磴斜阑出翠微。\n西州回首思依依。\n风物宛然长在眼，只人非。\n绿树隔巢黄鸟并，沧洲带雨白鸥飞。\n多谢子规啼劝我，不如归。", 
    "rhythmic": "摊破浣溪沙・山花子"
  }, 
  {
    "author": "贺铸", 
    "content": "蝉韵清弦，溪横翠。\n翩翩彩帆开幅。\n黄帘绛幕掩香风，当筵灿灿人如玉。\n浅黛凝愁，明波转瞩。", 
    "rhythmic": "江南曲・踏莎行"
  }, 
  {
    "author": "贺铸", 
    "content": "鸦轧齐桡，□冬叠鼓。\n浮骖晚下金牛渚。\n莫愁应自有愁时，篷窗今夜潇潇雨。\n杜若芳洲。\n芙蓉别浦。", 
    "rhythmic": "江南曲・踏莎行"
  }, 
  {
    "author": "贺铸", 
    "content": "小苑浴兰，微波寄叶。\n石城回首山重沓。\n绮窗烟雨梦佳期，飞霞艇子雕檀楫。\n楼回披襟，廊长响。", 
    "rhythmic": "江南曲・踏莎行"
  }, 
  {
    "author": "贺铸", 
    "content": "满马京□，装怀春思，翩然笑度江南。\n白鹭芳洲，青蟾雕舰，胜游三月初三。\n舞裙溅水，浴兰佩、绿染纤纤。\n归路要同步障，迎风会卷珠帘。\n离觞未容半酣。\n恨乌樯、已张轻帆。\n秋鬓重来淮上，几换新蟾。", 
    "rhythmic": "楼下柳・天香"
  }, 
  {
    "author": "贺铸", 
    "content": "窈窕盘门西转路。\n残阳映带青山暮。\n最是长杨攀折苦。\n堪怜许。\n清霜翦断和烟缕。\n春水归期端不负。\n依依照影临南浦。\n留取木兰舟少住。", 
    "rhythmic": "吴门柳・渔家傲"
  }, 
  {
    "author": "贺铸", 
    "content": "啸度万松千步岭。\n钱湖门外非尘境。\n见底碧漪如眼净。\n岚光映。\n镜屏百曲新磨莹。\n好月为人重破瞑。\n云头艳艳开金饼。\n传语桂娥应奈静。", 
    "rhythmic": "吴门柳・渔家傲"
  }, 
  {
    "author": "贺铸", 
    "content": "巧翦合欢罗胜子，钗头春意翩翩。\n艳歌浅拜笑嫣然。\n愿郎宜此酒，行乐驻华年。\n未是文园多病客，幽襟凄断堪怜。", 
    "rhythmic": "雁後归・临江仙"
  }, 
  {
    "author": "贺铸", 
    "content": "鸦背夕阳山映断，绿杨风扫津亭。\n月生河影带疏星。\n青松巢白鸟，深竹逗流萤。\n隔水彩舟然绛蜡，碧窗想见娉婷。", 
    "rhythmic": "雁後归・临江仙"
  }, 
  {
    "author": "贺铸", 
    "content": "翡翠楼高帘幕薄，温家小玉妆台。\n画眉难称怯人催。\n羞从面色起，娇逐语声来。\n门外木兰花艇子，垂杨风扫纤埃。", 
    "rhythmic": "雁後归・临江仙"
  }, 
  {
    "author": "贺铸", 
    "content": "午醉厌厌醒自晚，鸳鸯春梦初惊。\n闲花深院听啼莺。\n斜阳如有意，偏傍小窗明。\n莫倚雕阑怀往事，吴山楚水纵横。", 
    "rhythmic": "鸳鸯梦・临江仙"
  }, 
  {
    "author": "贺铸", 
    "content": "流水苍山带郭。\n寻尘迹、宛然如昨。\n犹记黄花携手约。\n误重来，小庭花，空自落。\n不怨兰情薄。\n可怜许、彩云漂泊。", 
    "rhythmic": "念彩云・夜游宫"
  }, 
  {
    "author": "贺铸", 
    "content": "波影翻帘，泪痕凝蜡青山馆。\n故人千里念佳期，襟佩如相款。\n惆怅更长梦短。\n但衾枕、馀芬剩暖。\n半窗斜月，照人肠断，啼鸟不管。", 
    "rhythmic": "烛影摇红"
  }, 
  {
    "author": "贺铸", 
    "content": "花院深疑无路通。\n碧纱窗影下，玉芙蓉。\n当时偏恨五更钟。\n分携处，斜月小帘栊。\n楚梦冷沈踪。\n一双金缕枕，半床空。", 
    "rhythmic": "小重山"
  }, 
  {
    "author": "贺铸", 
    "content": "玉人家，画楼珠箔临津。\n托微风、彩箫流怨，断肠马上曾闻。\n燕堂开、艳妆丛里，调琴思、认歌颦。\n麝蜡烟浓，玉莲漏短，更衣不待酒初醺。\n绣屏掩、枕鸳相就，香气渐暾暾。\n回廊影，疏钟淡月，几许销魂。\n翠钗分、银笺封泪，舞鞋从此生尘。\n住兰舟、载将离恨，转南浦、背西曛。\n记取明年，蔷薇谢後，佳期应未误行云。", 
    "rhythmic": "绿头鸭・多丽"
  }, 
  {
    "author": "贺铸", 
    "content": "秋水斜阳演漾金。\n远山隐隐隔平林。\n几家村落几声砧。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "三扇屏山匝象床。\n背灯偷解素罗裳。\n粉肌和汗自生香。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "鼓动城头啼暮鸦。\n过云时送雨些些。\n嫩凉如水透窗纱。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "烟柳春梢蘸晕黄。\n井阑风绰小桃香。\n觉时帘幕又斜阳。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "梦想西池辇路边。\n玉鞍娇马小辎。\n春风十里斗婵娟。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "莲烛啼痕怨漏长。\n吟蛩随月到回廊。\n一屏烟景画潇湘。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "闲把琵琶旧谱寻。\n四弦声怨却沈吟。\n燕飞人静画堂深。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "鹦鹉无言理翠襟。\n杏花零落昼阴阴。\n画桥流水半篙深。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "鹦鹉惊人促下帘。\n碧纱如雾隔香奁。\n雪儿窥镜晚蛾纤。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "宫锦袍熏水麝香。\n越纱裙染郁金黄。\n薄罗依约见明妆。", 
    "rhythmic": "减字浣溪沙・浣溪沙"
  }, 
  {
    "author": "贺铸", 
    "content": "青翰舟中祓禊筵。\n粉娥窥影两神仙。\n酒阑飞去作非烟。", 
    "rhythmic": "减字浣溪沙・浣溪沙"
  }, 
  {
    "author": "晁补之", 
    "content": "水晶宫绕千家，卞山倒影双溪里。\n白苹洲渚，诗成春晚，当年此地。\n行遍瑶台，弄英携手，月婵娟际。\n算多情小杜，风流未睹，空肠断、枝间子。\n一似君恩赐与，贺家湖、千峰凝翠。\n黄粱未熟，红旌已远，南柯旧事。\n常恐重来，夜阑相对，也疑非是。\n向松陵回首，平芜尽处，在青山外。", 
    "rhythmic": "水龙吟"
  }, 
  {
    "author": "晁补之", 
    "content": "谓东坡、未老赋归来，天未遣公归。\n向西湖两处秋波一种，飞蔼澄辉。\n又拥竹西歌吹，僧老木兰非。\n一笑千秋事，浮世危机。\n应倚平山栏槛，是醉翁饮处，江雨霏霏。\n送孤鸿相接，今古眼中稀。", 
    "rhythmic": "八声甘州"
  }, 
  {
    "author": "晁补之", 
    "content": "谓东风、定是海冬来，海上最春先。\n乍微阳破腊，梅心已省，柳意都远。\n雪後南山耸翠，平野欲生烟。\n记得相逢日，如上林边。\n莫叹春光易老，算今年春老，还有明年。\n叹人生难得，常好是朱颜。", 
    "rhythmic": "八声甘州"
  }, 
  {
    "author": "晁补之", 
    "content": "鸥起苹中，鱼惊荷底，画船天上来时。\n翠湾红渚，宛似武陵迷。\n更晚青山更好，孤云带、远雨丝垂。\n清歌里，金尊未掩，谁使动分携。\n竹林、高晋软，阿咸潇散，犹愧风期。\n便弃官终隐，钓叟苔矶。\n纵是鸣鸿云外，应念我、垂翼低飞。\n新词好，他年认取，天际片帆归。", 
    "rhythmic": "满庭芳"
  }, 
  {
    "author": "晁补之", 
    "content": "千里相思，况无百里，何妨暮往朝还。\n又正是、梅初淡伫，禽未绵蛮。\n陌上相逢缓辔，风细细、云日斑斑。\n新晴好，得意未妨，行尽青山。\n应携後房小妓，来为我，盈盈对舞花间。\n便拼了、松醪翠满，蜜炬红残。\n谁信轻鞍射虎，清世里、曾有人闲。\n都休说，帘外夜久春寒。", 
    "rhythmic": "凤凰台上忆吹箫"
  }, 
  {
    "author": "晁补之", 
    "content": "才短宫慵，命奇人弃，年年故里来远。\n记往岁、莲塘送我，远赴荆蛮。\n莫道风情似旧，青镜里、绿鬓新斑。\n佳人怪，把盏为我，微敛眉山。\n从来嗣宗高韵，独见赏，青云忧绝尘间。\n谩回首、平生醉语，一梦惊残。\n莫笑移花种柳，应备办、投老同闲。\n纵枯槁，松桧奈得霜寒。", 
    "rhythmic": "凤凰台上忆吹箫"
  }, 
  {
    "author": "晁补之", 
    "content": "买陂塘、旋栽杨柳，依稀淮岸江浦。\n东皋嘉雨新痕涨，沙觜鸥来鹭聚。\n堪爱处。\n最好是、一川夜月光流渚。\n无人独舞。\n任翠幄张天，柔茵藉地，酒尽未能去。\n青绫被，莫忆金闺故步。\n儒冠曾把身误。\n弓刀千骑成何事，荒了邵平瓜圃。\n君试。\n满青镜、星星鬓影今如许。\n功名浪语。\n便似得班超，封侯万里，归计恐迟春。", 
    "rhythmic": "摸鱼儿"
  }, 
  {
    "author": "晁补之", 
    "content": "松菊堂深，芰荷池小，长夏清暑。\n燕引雏还，鸠呼妇往，人静郊原趣。\n麦天已过，薄衣轻扇，试起绕园徐步。\n听衡宇、欣欣童稚，共说夜来初雨。\n苍菅径里，紫葳枝上，数点幽花垂露。\n东里催锄，西邻助晌，相戒清晨去。\n斜川归兴，け然满目，回首帝乡何处。\n只愁恐、轻鞭犯夜，灞陵旧路。", 
    "rhythmic": "永遇乐"
  }, 
  {
    "author": "晁补之", 
    "content": "归去。\n奈故人、尚作青眼相期，未许明时归去。\n放怀处。\n买得东皋数亩，静爱园林趣。\n任过客、剥啄相呼昼扃户。\n堪笑儿童事业，华颠向谁语。", 
    "rhythmic": "过涧歇"
  }, 
  {
    "author": "晁补之", 
    "content": "南园佳枝偏宜暑。\n两两三三修篁，新篁新出初齐，猗猗过檐侵户。\n听乱芰荷风，细洒梧桐雨。\n午馀帘影参差，远林蝉声，幽梦残处。\n凝伫。\n既往尽成空，暂遇何曾住。\n算人间事、岂足追思，依依梦中情绪。", 
    "rhythmic": "黄莺儿"
  }, 
  {
    "author": "晁补之", 
    "content": "红日葵开，映墙遮牖，小斋端午。\n杯展荷金，簪抽笋玉，幽事还数。\n绿窗纤手，朱奁轻缕。\n争斗彩丝艾虎。\n想沈江怨魄归来，空惆怅、对菰黍。\n朱颜老去，清风好在，未减佳辰欢聚。\n趣蜡酒深斟，菖细糁，围坐从儿女。", 
    "rhythmic": "消息・永遇乐"
  }, 
  {
    "author": "晁补之", 
    "content": "田野闲来惯。\n睡起初惊晓燕。\n樵青走挂小帘钩，南园昨夜，细雨红芳遍。\n平芜一带烟光浅。\n过尽南归雁。\n俱远。\n凭阑送目空肠断。\n好景难常占。\n过眼韶华如箭。\n莫教送韶华，多情杨柳，为把长条绊。\n清尊满酌谁为伴。", 
    "rhythmic": "梁州令叠韵・梁州令"
  }, 
  {
    "author": "晁补之", 
    "content": "萱草戎葵，松菊堂深犹畏暑，晚云催雨霭帘栊。\n满楼风。\n池莲翻倒小莲红。\n看扫鉴、天清似水，一轮明月却当空。\n画栏中。", 
    "rhythmic": "酒泉子"
  }, 
  {
    "author": "晁补之", 
    "content": "春又去，似别佳人幽恨积。\n闲庭院，翠阴满，添昼寂。\n一枝梅最好，至今忆。", 
    "rhythmic": "归田乐"
  }, 
  {
    "author": "晁补之", 
    "content": "东城南陌路歧斜。\n芳草遍藏遮。\n黄鹂自是来晚，莫恨海棠花。\n惊雪絮，满天涯。\n送春赊。\n问春莫是，忆著东君，自去还家。", 
    "rhythmic": "诉衷情"
  }, 
  {
    "author": "晁补之", 
    "content": "春辞我向何处。\n怪草草、夜来风雨。\n一簪华发，少欢饶恨，无计春且住。\n春回常恨寻无路。\n试向我、小园徐步。", 
    "rhythmic": "金凤钩"
  }, 
  {
    "author": "晁补之", 
    "content": "雪消闲步花畔。\n试屈指、早春将半。\n樱桃枝上最先到，却恨小梅芳浅。\n忽惊拂水双来燕。", 
    "rhythmic": "金凤钩"
  }, 
  {
    "author": "晁补之", 
    "content": "永日向人妍，百合忘忧草。\n午枕梦初回，远柳蝉声杳。\n藓井出冰泉，洗瀹烦襟了。\n却挂小帘钩，一缕炉烟袅。", 
    "rhythmic": "生查子"
  }, 
  {
    "author": "晁补之", 
    "content": "前岁栽桃，今岁成蹊。\n更黄鹂、久住相知。\n微行清露，细履斜晖。\n对林中侣，闲中我，醉中谁。\n何妨到老，常闲常醉，任功名、生事俱非。", 
    "rhythmic": "行香子"
  }, 
  {
    "author": "晁补之", 
    "content": "小园过午，便觉凉生翠柏。\n戎葵闲出墙红，萱草静依径绿。\n还是去年，浮瓜沈李，追凉故绕池边竹。\n小筵促。\n忽忆杨梅正熟。\n下山南畔，画舸笙歌逐。\n愁凝目。\n使君彩笔，佳人锦字，断弦怎续。\n尽日栏干曲。", 
    "rhythmic": "诉衷情"
  }, 
  {
    "author": "晁补之", 
    "content": "小楼新创堪临远。\n一带寒山都入眼。\n人间应未觉春归，楼上已先变柳眼。\n风威自与微阳战。", 
    "rhythmic": "木兰花・玉楼春"
  }, 
  {
    "author": "晁补之", 
    "content": "归鸟翩翩，楼上黄昏。\n黯天气、残照馀痕。\n曲阑干里，有个愁人。\n向不言中，千载事，一年春。\n春来似客，春归如云。\n付楼前、行路双轮。", 
    "rhythmic": "行香子"
  }, 
  {
    "author": "晁补之", 
    "content": "小楼独上暮锺时。\n红霞楼外飞。\n烟中远鸟一双归。\n城门灯火微。\n横短吹，傍危梯。\n冰轮涌海迟。\n天涯幽恨有谁知。\n凉风时动衣。", 
    "rhythmic": "阮郎归"
  }, 
  {
    "author": "晁补之", 
    "content": "梅梢琼绽，东君次第开桃李。\n痛年年、好风景，无事对花垂泪。\n园里。\n旧赏处、幽葩柔条，一一动芳意。\n恨心事。\n春来间阻，忆年时、把罗袂。\n雅戏。\n樱桃红颗，为插边明丽。\n又渐是。\n樱桃尝新，忍把旧游重记。\n何意。\n便云收雨歇，瓶沈簪折两无计。", 
    "rhythmic": "引驾行"
  }, 
  {
    "author": "晁补之", 
    "content": "渐老闲情减。\n春山事、撩心眼。\n似血桃花，似雪梨花相间。\n望极雅川，阳焰迷归雁。\n征鞍方长坂。\n正魂乱。\n旧事如云散。\n良游盛年俱换。\n罢说功名，但觉青山归晚。", 
    "rhythmic": "碧牡丹"
  }, 
  {
    "author": "晁补之", 
    "content": "双鸳池沼水融融。\n桂堂东。\n又春风。\n今日看花，花胜去年红。\n把酒问花花不语，携手处，遍芳丛。\n留春且住莫匆匆。\n秉金笼。\n夜寒浓。", 
    "rhythmic": "江神子・江城子"
  }, 
  {
    "author": "晁补之", 
    "content": "风雨过中秋，愁对画帘银烛。\n那更气迟节晚，负重阳金菊。\n月期花信尚参差。\n功名更难卜。\n何事四时俱好，□一杯一曲。", 
    "rhythmic": "好事近"
  }, 
  {
    "author": "晁补之", 
    "content": "花恨月恼。\n更夏有凉风，冬轩雪皎。\n闲事不关心，算四时皆好。\n从来又说，春台登览，人意多同，常是惜、春过了。\n须痛饮，莫放欢情草草。\n年少。\n尚忆瑶阶，得隽寻芳，骖东城，适见垂鞭，南陌，又逢低帽。\n莺花荡眼，功名满意，无限嬉游，荣华事、如梦杳。\n伤富贵浮云，曾萦怀抱。\n为春醉倒。\n愿花更好。\n春休老。\n开口笑。\n占醉乡、莫教人到。", 
    "rhythmic": "洞仙歌"
  }, 
  {
    "author": "晁补之", 
    "content": "当时我醉，美人颜色，如花堪悦。\n今日美人去，恨天涯离别。\n青楼朱箔，婵娟蟾桂，三五初圆，伤二八、还又缺。\n空伫立，一望一见心绝。\n心绝。\n顿成凄凉，千里音尘，一梦欢娱，推枕惊巫山远，洒泪对湘江阔。\n美人不见，愁人看花，心乱含愁，奏绿绮、弦清切。\n何处有知音，此恨难说。\n怨歌未阕。\n恐暮雨收、行云歇。\n窗梅发。\n乍似睹、芳容冰洁。", 
    "rhythmic": "洞仙歌"
  }, 
  {
    "author": "晁补之", 
    "content": "问春何苦匆匆，带风伴雨如驰骤。\n幽葩细萼，小园低槛，壅培未就。\n吹尽繁红，占春长久，不如垂柳。\n算春常不老，人愁春老，愁只是、人间有。\n春恨十常八九。\n忍轻辜、芳醪经口。\n那知自是，桃花结子，不因春瘦。\n世上功名，老来风味，春归时候。\n纵樽前痛饮，狂歌似旧，情难依旧。", 
    "rhythmic": "水龙吟"
  }, 
  {
    "author": "晁补之", 
    "content": "裙芳老尽，海棠花时候。\n雨过寒轻好清昼。\n最妖饶一段，全是初开，云鬟小，涂粉施朱未就。\n全开还自好，骀荡春馀，百样宫罗斗繁绣。\n纵无语也，心应恨我来迟，恰柳絮、将春归後。\n醉犹倚柔柯，怯黄昏，这一点愁，须共花同瘦。", 
    "rhythmic": "洞仙歌"
  }, 
  {
    "author": "晁补之", 
    "content": "年年青眼。\n为江梅肠断。\n一句新诗思无限。\n向碧琼枝上，白玉葩中、春犹浅。\n一点龙香清远。\n谁抛倾国艳。\n昨夜前村，都恐东皇未曾见。\n正倚墙红杏，芳意浓时，惊千片。\n何许飘零仙馆。\n待冰雪丛中看奇姿，乍一笑能回，上林冬暖。", 
    "rhythmic": "洞仙歌"
  }, 
  {
    "author": "晁补之", 
    "content": "雪里清香，月下疏枝。\n更无花、比并琼姿。\n一年一见，千绕千回。\n向未开时，愁花放，恐花飞。\n芳樽移就，幽葩折取，似玉人，携手同归。", 
    "rhythmic": "行香子"
  }, 
  {
    "author": "晁补之", 
    "content": "开时似雪。\n谢时似雪。\n花中奇绝。\n香非在蕊，香非在萼，骨中香彻。\n占溪风，留溪月。", 
    "rhythmic": "盐角儿"
  }, 
  {
    "author": "晁补之", 
    "content": "黄花过也。\n月酒何曾把。\n寒蝶多情爱潇洒。\n晴日双双飞下。\n沈吟独倚朱阑。\n采芳贻向□边。\n枕上醉排金靥，幽香付与谁怜。", 
    "rhythmic": "清平乐"
  }, 
  {
    "author": "晁补之", 
    "content": "去年初见早梅芳。\n一春忙。\n短红墙。\n马上不禁、花恼只颠狂。\n苏晋长斋犹好事，时唤我，举离觞。\n今年春事更茫茫。\n浅宫妆。\n断人肠。", 
    "rhythmic": "江神子・江城子"
  }, 
  {
    "author": "晁补之", 
    "content": "人间花老，天涯春去，扬州别是风光。\n红药万株，佳名千种，天然浩态狂香。\n尊贵御衣黄。\n未便教西洛，独占花王。\n困倚东风，汉宫谁敢斗新妆。\n年年高会维阳。\n看家夸绝艳，人诧奇芳。\n结蕊当屏，联葩就幄，红遮绿绕华堂。\n花面映交相。\n更秉菅观洧，幽意难忘。\n罢酒风亭，梦魂惊恐在仙乡。", 
    "rhythmic": "望海潮"
  }, 
  {
    "author": "晁补之", 
    "content": "百紫千红，占春多少，共推绝世花王。\n西都万家俱好，不为姚黄。\n谩肠断巫阳。\n对沈香、亭北新妆。\n记清平调，词成进了，一梦仙乡。\n天葩秀出无双。\n倚朝晖，半如酣酒成狂。\n无言自有，檀心一点偷芳。\n念往事情伤。", 
    "rhythmic": "夜合花"
  }, 
  {
    "author": "晁补之", 
    "content": "百紫千红翠。\n唯有琼花特异。\n便是当年，唐昌观中玉蕊。\n尚记得、月里仙人来赏，明日喧传都市。\n甚时又，分与扬州本，一朵冰姿难比。\n曾向无双亭边，半酣独倚。", 
    "rhythmic": "下水船"
  }, 
  {
    "author": "晁补之", 
    "content": "雨过园亭绿暗时。\n樱桃红颗压枝低。\n绿兼红好眼中迷。\n荔子天教生处远，风流一种阿谁知。\n最红深处有黄鹂。", 
    "rhythmic": "浣溪沙"
  }, 
  {
    "author": "晁补之", 
    "content": "心忆春归，似佳人未来，香径无迹。\n雪里江梅，因甚早知消息。\n百卉芳心正寂。\n夜不寐、幽姿脉脉。\n图清晓、先作宫妆，似防人见偷得。\n真香媚情动魄。\n算当时寿阳，无此标格。\n应寄扬州，何郎旧曾相识。\n花似何郎鬓白。\n恐花笑、逢花羞摘。", 
    "rhythmic": "万年欢"
  }, 
  {
    "author": "晁补之", 
    "content": "常岁海棠时，偷闲须到。\n多病寻芳懒春老。\n偶来恰值，半谢妖绕犹好。\n便呼诗酒伴，同倾倒。\n繁枝高荫，疏枝低绕。\n花底杯盘花影照。\n多情一片，恨我归来不早。\n断肠铺碎锦，门前道。", 
    "rhythmic": "感皇恩"
  }, 
  {
    "author": "晁补之", 
    "content": "今春闰好。\n怪重阳菊早。\n满槛煌煌看霜晓。\n唤金钱翠雨，不称标容，潇洒意、陶潜诗中能道。\n不应夸绝艳，曾妒春华，因甚东君意不到。\n又似锁，三千汉女，偏教明妃、怨西风边草。\n也何必、牛山苦沾衣，算只好龙山，醉狂吹帽。", 
    "rhythmic": "洞仙歌"
  }, 
  {
    "author": "晁补之", 
    "content": "众芳残。\n海棠正轻盈，绿鬓朱颜。\n碎锦繁绣，更柔柯映碧，纤匀殷。\n谁与将红间白，采熏笼、仙衣覆斑斓。\n如有意、浓妆淡抹，斜倚阑干。\n夭饶向晚春後，惯困欹晴景，愁怕朝寒。\n纵有狂雨，便离披损，不奈幽闲。", 
    "rhythmic": "喜朝天・踏莎行"
  }, 
  {
    "author": "晁补之", 
    "content": "青帝晓来风，偏傍梅梢紧。\n未放玉肌开，已觉龙香喷。\n此意比佳人，争奈非朱粉。\n惟有许飞琼，风味依稀近。", 
    "rhythmic": "生查子"
  }, 
  {
    "author": "晁补之", 
    "content": "庐山瑶草四时春。\n烟锁上宫门。\n记得南游，偶寻飞涧，一洗庾公尘。", 
    "rhythmic": "少年游"
  }, 
  {
    "author": "晁补之", 
    "content": "如今田野谩抛春。\n红雨掩衡门。\n懒读诗书，欠伸扶杖，几案任生尘。", 
    "rhythmic": "少年游"
  }, 
  {
    "author": "晁补之", 
    "content": "华鬓春风，长歌罢、伤今感昨。\n春正好、瑶墀已叹，侍臣冥寞。\n牙帐尘昏馀剑戟，翠帷月冷虚弦索。\n记往岁、龙坂误曾登，今飘泊。\n贤人命，从来薄。\n流水意，知谁托。\n绕南枝身似，未眠飞鹊。\n射虎山边寻旧迹，骑鲸海上追前约。\n便江湖、与世永相忘，还堪乐。", 
    "rhythmic": "满江红"
  }, 
  {
    "author": "晁补之", 
    "content": "丹府黄香堪笑。\n章台坠鞭年少。\n细雨春风花落处，醉里中人传诏。\n却上五湖船，悲歌楚狂同调。\n青草荆江波渺。\n香炉紫霄簪小。", 
    "rhythmic": "离亭宴"
  }, 
  {
    "author": "晁补之", 
    "content": "江头苑外。\n常记同朝退。\n飞骑轧，鸣珂碎。\n齐呕云绕扇，赵舞风回带。\n严鼓断，杯盘藉草犹相对。\n洒涕谁能会。\n醉卧藤阴盖。\n人已去，词空在。\n兔园高宴悄，虎观英游改。\n重感慨，惊涛自卷珠沈海。", 
    "rhythmic": "千秋岁"
  }, 
  {
    "author": "晁补之", 
    "content": "黯黯青山红日暮。\n浩浩大江东注。\n馀霞散绮，向烟波路。\n使人愁，长安远，在何处。\n几点渔灯小，迷近坞。\n一片客帆低，傍前浦。\n暗想平生，自悔儒冠误。\n觉阮途穷，归心阻。\n断魂素月，一千里、伤平楚。\n怪竹枝歌，声声怨，为谁苦。", 
    "rhythmic": "迷神引"
  }, 
  {
    "author": "晁补之", 
    "content": "莫话南征，船头转、三千馀里。\n未叹此、浮生飘荡，但伤佳会。\n满眼青山芳草外，半篙碧水斜阳里。\n问此中、何处芰荷深，渔人指。\n清时事，羁游意。\n尽付与，狂歌醉。\n有多才南阮，自为知己。\n不似朱公江海去，未成陶令田园计。\n便楚乡、风景胜吾乡，何人对。", 
    "rhythmic": "满江红"
  }, 
  {
    "author": "晁补之", 
    "content": "暮草蛩吟噎。\n暗柳萤飞灭。\n空庭雨过，西风紧，飘黄叶。\n卷书帷寂静，对此伤离别。\n重感叹、中秋数日又圆月。\n沙觜樯杆上，淮水阔。\n有飞凫客，词珠玉，气冰雪。", 
    "rhythmic": "古阳关・阳关引"
  }, 
  {
    "author": "晁补之", 
    "content": "暗忆少年豪气，烂南国、蓬岛风光。\n醉倚吴王宫殿，不解悲凉。\n舞犹慵、小腰似柳，歌尚怯、娇语如簧。\n好林塘。\n玳筵留住，彩舫携将。\n清狂。\n扬州一梦，中山千日，名利都忘。\n细数从前，眼中欢事尽成伤。\n去船迷，乱花流水，遗佩悄、寒草空江。", 
    "rhythmic": "玉蝴蝶"
  }, 
  {
    "author": "晁补之", 
    "content": "柳老荷花尽。\n夜来霜落平湖净。\n征雁横天鸥舞乱，鱼游清镜。\n又还是、当年我向江南兴。\n移画船、深渚蒹葭映。\n对半篙碧水，满眼青山魂凝。\n一番伤华鬓。\n放歌狂饮犹堪逞。\n水驿孤帆明夜事，此欢重省。\n梦回处、诗塘春草愁难整。", 
    "rhythmic": "安公子"
  }, 
  {
    "author": "晁补之", 
    "content": "山水光中清无暑。\n是我消魂别处。\n只有多情雨。\n会人深意留人住。\n不见梅花来已暮。\n未见荷花又去。\n图画他年。\n断肠千古苕溪路。", 
    "rhythmic": "惜分飞"
  }, 
  {
    "author": "晁补之", 
    "content": "消暑楼前双溪市。\n尽住水晶宫里。\n人共荷花丽。\n更无一点尘埃气。\n不会史君匆匆至。\n又作匆匆去计。\n谁解连红袂。\n大家都把兰舟系。", 
    "rhythmic": "惜分飞"
  }, 
  {
    "author": "晁补之", 
    "content": "忆向吴兴假守。\n双溪四垂高柳。\n仪凤桥边兰舟过，映水雕甍华牖。\n烛下小红妆，争看史君归後。\n携手松亭难又。\n题诗水轩依旧。", 
    "rhythmic": "离亭宴"
  }, 
  {
    "author": "晁补之", 
    "content": "欲买庐山，山前三亩，小桥横过松间。\n变名吴市，谁认旧容颜。\n最好栖贤峡外，应自此、都隔尘寰。\n人稀到，壶中化国，光景更堪闲。\n无心，求至道，柴门闭了，饱睡甘。\n幸儿成孙长，为扫家山。\n若问它年归去，蓦地也、双桨来还。\n愁难舍，清风万壑，高处正跻攀。", 
    "rhythmic": "满庭芳"
  }, 
  {
    "author": "晁补之", 
    "content": "闲说秋来，乘槎心懒，梦回三岛波间。\n便思黄帽，同我老山颜。\n上界仙人官府，何似我、萧散尘寰。\n云无止，流泉自急，此意本来闲。\n寂寥，松桂圃，陪君好语，亦可望。\n况琼枝玉蕊，秀满春山。\n若问幽栖何意，莫道是、飞鸟知还。\n无言处，孙登半岭，高韵更难攀。", 
    "rhythmic": "满庭芳"
  }, 
  {
    "author": "晁补之", 
    "content": "归去来兮，名山何处，梦中庐阜嵯峨。\n二林深处，幽士往来多。\n自画远公莲社，教儿诵、李白长歌。\n如重到，丹崖翠户，琼草秀金坡。\n生绡，双幅上，诸贤中屦，文彩天梭。\n社中客，禅心古井无波。\n我似渊明逃社，怡颜盼、百尺庭柯。\n牛闲放，溪童任懒，吾已废鞭蓑。", 
    "rhythmic": "满庭芳"
  }, 
  {
    "author": "晁补之", 
    "content": "庐山小隐。\n渐年来疏懒，浸浓归兴。\n彩桥飞过，深溪地底，奔雷馀韵。\n香炉照日，望处与、青霄近。\n想群仙，呼我应远，怪来须丝垂镜。\n海上云车回轫。\n少姑传、金母信。\n森翠裾琼佩，落日初霞，纷纭相映。\n谁见壶中景。", 
    "rhythmic": "尾犯"
  }, 
  {
    "author": "晁补之", 
    "content": "去年时。\n正愁绝，过却红杏飞。\n沈吟杏子青时。\n追悔负好花枝。\n今年又春到，傍小阑、日日数花期。\n花有信，人却无凭，故教芳意迟迟。\n及至待得融怡。\n未攀条拈蕊，已叹春归。\n怎得春如天不老，更教花与月相随。", 
    "rhythmic": "尉迟杯"
  }, 
  {
    "author": "晁补之", 
    "content": "喜秋晴。\n淡云萦缕，天高群雁南征。\n正露冷初减兰红，风紧潜雕柳翠，愁人漏长梦惊。\n重阳景物凄清。\n渐老何时无事，当歌好在多情。\n暗自想、朱颜并游同醉，官名缰锁，世路蓬萍。\n难相见，赖有黄花满把，从教渌酒深倾。", 
    "rhythmic": "八六子"
  }, 
  {
    "author": "晁补之", 
    "content": "尽说彭门新半，昆吾玉如泥。\n功名馀事不须为。\n才情诗里见，风味酒边知。\n好在阿咸同老也，青云往岁心期。\n千锺百首兴来时。\n伯伦从妇劝，元亮信儿痴。", 
    "rhythmic": "临江仙"
  }, 
  {
    "author": "晁补之", 
    "content": "十岁儿曹同砚席，华裾织翠如葱。\n一生心事醉吟中。\n相逢俱白首，无语对西风。\n莫道尊前情调减，衰颜得酒能红。\n可怜此会意无穷。\n夜阑人总睡，独绕菊花丛。", 
    "rhythmic": "临江仙"
  }, 
  {
    "author": "晁补之", 
    "content": "谯园幽古，烟锁前朝桧。\n摇落枣红时，满园空、几株苍翠。\n史君才誉，金殿握兰人。\n将风调，改荒凉，便是嬉游地。\n刘郎莫问，去後桃花事。\n司马更堪怜，掩金觞、琵琶催泪。\n愁来不醉。\n不醉奈愁何，汝南周，东阳沈，劝我如何醉。", 
    "rhythmic": "蓦山溪"
  }, 
  {
    "author": "晁补之", 
    "content": "金樽玉酒，佳味名仙桧。\n恐是九龙泉，堪一饮、霜毛却翠。\n何须说此，只但饮陶陶，灯光底，百花春，自是仙家地。\n星郎早贵，惯见风流事。\n留我不须归，倒尊空、烛堆红泪。\n飞凫令尹，才调更翩翩，休吊古，枉伤神，有兴来同醉。", 
    "rhythmic": "蓦山溪"
  }, 
  {
    "author": "晁补之", 
    "content": "兰台仙史，好在多情否。\n不寄一行书，过西风、飞鸿去後。\n功名心事，千载与君同，只狂饮，只狂吟，绿鬓殊非旧。\n山歌村馆，愁醉浔阳叟。\n且借两州春，看一曲、樽前舞袖。\n古来毕竟，何处是功名，不同饮，不同吟，也劝时开口。", 
    "rhythmic": "蓦山溪"
  }, 
  {
    "author": "晁补之", 
    "content": "扬州全盛，往事今何处。\n帆锦两明珠，蔷薇、月中嬉语。\n朱衣白面，公子似神仙，登云屿。\n临烟渚。\n狂醉成怀古。\n兰舟归後，谁与春为主。\n吟笑我重来，倚琼花、东风日暮。\n吴霜点鬓，流落共天涯，竹西路。\n高阳侣。\n魂梦应相遇。", 
    "rhythmic": "蓦山溪"
  }, 
  {
    "author": "晁补之", 
    "content": "牵人意。\n高堂照碧临烟水。\n清秋至。\n东山时伴，谢公携妓。\n黄菊虽残堪泛蚁。\n乍寒犹有重阳味。\n应相记。\n坐中少个，孟嘉狂醉。", 
    "rhythmic": "忆秦娥"
  }, 
  {
    "author": "晁补之", 
    "content": "丝管闹南湖，湖上醉游时晚。\n独看小桥官柳，泪无言偷满。\n坐中谁唱解愁辞，红妆劝金盏。\n物是奈人非是，负东风心眼。", 
    "rhythmic": "好事近"
  }, 
  {
    "author": "晁补之", 
    "content": "西城北渚旧追随。\n荒台今是非。\n白苹无主绿蒲迷。\n停舟忆旧时。\n双鸭戏，乱鸥飞。\n人家烟雨西。\n不成携手折芳菲。\n兰绕惆怅归。", 
    "rhythmic": "阮郎归"
  }, 
  {
    "author": "晁补之", 
    "content": "一濠秋水净涟漪。\n红妆照水嬉。\n攀条寻藕怯船移。\n浮萍湿绣衣。\n临好景，惜轻归。\n夕阳州渚迷。\n城门灯火簇轮蹄。\n沙鸥飞去时。", 
    "rhythmic": "阮郎归"
  }, 
  {
    "author": "晁补之", 
    "content": "儿童嬉戏杏花堤。\n春归不解悲。\n重来草露湿人衣。\n无花空绕枝。\n曾学道，久望机。\n一尊甘若饴。\n平生鱼鸟与同归。\n临风心自知。", 
    "rhythmic": "阮郎归"
  }, 
  {
    "author": "晁补之", 
    "content": "往岁真源谪去。\n红泪扬州留住。\n饮罢一帆东，去入楚江寒雨。\n无绪。", 
    "rhythmic": "宴桃源・如梦令"
  }, 
  {
    "author": "晁补之", 
    "content": "王孙眉宇凤凰雏。\n天与世情疏。\n扬州坐上琼花底，佩锦囊、曾忆奚奴。\n金盏醉挥，满身花影，红袖竞来扶。\n十年一梦访林居。\n离缺重踯躇。", 
    "rhythmic": "一丛花"
  }, 
  {
    "author": "晁补之", 
    "content": "碧山无意解银鱼。\n花底且携壶。\n华颠又喜熊罴且，笑骐骥，老反为驹。\n文史渐抛，功名更懒，随处见真如。\n高情敢并汉庭疏。\n长揖去田庐。", 
    "rhythmic": "一丛花"
  }, 
  {
    "author": "晁补之", 
    "content": "飞凫仙令气如虹。\n脱屐向尘笼。\n凌烟画像云台议，似眼前、百草春风。\n盏里圣贤，壶中天地，高兴更谁同。\n应怀得隽大明宫。\n无事老冯公。", 
    "rhythmic": "一丛花"
  }, 
  {
    "author": "晁补之", 
    "content": "曾唱牡丹留客饮，明年何处相逢。\n忽惊鹊起落梧桐。\n绿荷多少恨，回首背西风。\n莫叹今宵身是客，一尊未晓犹同。\n此身应似去来鸿。\n江湖春水阔，归梦故园中。", 
    "rhythmic": "临江仙"
  }, 
  {
    "author": "晁补之", 
    "content": "常记河阳花县里，恰如饭颗山逢。\n春城何处满丝桐。\n纶巾并羽扇，君有古人风。\n重向梁王台畔见，黄花绿酒谁同。\n新诗别後寄南鸿。\n回头思照碧，人在白云中。", 
    "rhythmic": "临江仙"
  }, 
  {
    "author": "晁补之", 
    "content": "帐饮都门春浪惊。\n东飞身与白鸥轻。\n淮山一点眼初明。\n谁使梦回兰芷国，却将春去凤凰城。\n樯乌风转不胜情。", 
    "rhythmic": "浣溪沙"
  }, 
  {
    "author": "晁补之", 
    "content": "无穷官柳，无情画舸，无根行客。\n南山尚相送，只高城人隔。\n罨画园林溪绀碧。", 
    "rhythmic": "忆少年"
  }, 
  {
    "author": "晁补之", 
    "content": "旧山铅椠倦栖迟。\n叩宸闱。\n向淮圻。\n五马行春，初喜後车随。\n太守风流容客醉，花压帽，酒淋衣。\n隋宫烟外草萋萋。\n菊花时。\n动旌旗。", 
    "rhythmic": "江神子・江城子"
  }, 
  {
    "author": "晁补之", 
    "content": "江南载酒平生事。\n游宦如萍寄。\n蓬山归路傍银台。\n还是扬州一梦、却惊回。\n年年后土春来早。\n不负金尊倒。\n明年珠履赏春时。\n应寄琼花一朵、慰相思。", 
    "rhythmic": "虞美人"
  }, 
  {
    "author": "晁补之", 
    "content": "诸阮英游，尽千锺饮量，百丈词源。\n对舞春风，螺髻小双莲。\n念两处、登高临远，又伤芳物新年。\n此泪不待，桓伊危柱哀弦。\n身闲未应无事，趁栽梅径里，插柳池边。\n野鹤飘，幽兴在青田。", 
    "rhythmic": "金盏倒垂莲"
  }, 
  {
    "author": "晁补之", 
    "content": "休说将军，解弯弓掠地，岭河源。\n彩笔题诗，绿水映红莲。\n算总是、风流馀事，会须行乐□年。\n况有一部，随轩脆管繁弦。\n多情旧游尚忆，寄秋风万里，鸿雁天边。\n未学元龙，豪气笑求田。", 
    "rhythmic": "金盏倒垂莲"
  }, 
  {
    "author": "晁补之", 
    "content": "凤诏传来绛阕，当宁思贤辅。\n淮海甘棠惠化，霖雨商岩吉梦，熊虎周郊旧卜。\n千秋盛际，催促朝天归去。\n动离绪。\n空眷恋，难暂驻。\n新植双亭临水，风月佳名未睹。\n准拟金尊时举。\n况乐府、风流一部。\n妍歌妙舞，萦云回雪，亲教与，恨难诉。", 
    "rhythmic": "西平乐"
  }, 
  {
    "author": "晁补之", 
    "content": "年年不放春闲了。\n今岁衔杯少。\n来时柳上浅金黄，归路玉眠吹帽。\n惜春长似，五陵狂俊，不道朱颜老。\n斜烟薄雨青林杳。\n犹有莺声到。\n西园红艳绿盘龙，辜负一年春好。\n锦城乐事，不关愁眼，何似还家早。", 
    "rhythmic": "御街行"
  }, 
  {
    "author": "晁补之", 
    "content": "宫里妒娥眉，十载辞君去。\n翠袖怯天寒，修竹无人处。\n今日近君家，望极香车骛。\n一水是红墙，有恨无由语。", 
    "rhythmic": "生查子"
  }, 
  {
    "author": "晁补之", 
    "content": "十年不向都门道。\n信匹马、羞重道。\n玉府骖鸾犹年少。\n宫花头上，御炉烟底，常日朝回早。\n霞觞翻手群仙笑。\n恨尘土人间易春老。", 
    "rhythmic": "青玉案"
  }, 
  {
    "author": "晁补之", 
    "content": "去年暑雨钩盘，夜阑睡起同征辔。\n今年芳草，齐河古岸，扁舟同舣。\n萍梗孤踪，梦魂浮世。\n别离常是。\n念当时绿鬓，狂歌痛饮，今憔悴、东风里。\n此去济南为说。\n道愁肠、不醒犹醉。\n多情北渚，两行烟柳，一湖春水。\n还唱新声，後人重到，应悲桃李。\n待归时，揽取庭前皓月，也应堪寄。", 
    "rhythmic": "水龙吟"
  }, 
  {
    "author": "晁补之", 
    "content": "霜细犹欺柳，风柔已弄梅。\n东园捶鼓赏新醅。\n唤取舞周歌沈、探春回。\n妙舞堪千盏，长歌可百杯。\n笑人将恨上春台。\n劝我十分一举、两眉开。", 
    "rhythmic": "南歌子"
  }, 
  {
    "author": "晁补之", 
    "content": "高鸿远骛。\n溪山一带人烟簇。\n知君船近渔矶宿。\n轻素横溪，天淡挂寒玉。\n谁家红袖阑干曲。\n南陵风软波平绿。", 
    "rhythmic": "醉落魄・一斛珠"
  }, 
  {
    "author": "晁补之", 
    "content": "忆惜论心，尽青云少年，燕赵豪俊。\n二十南游，曾上会稽千仞。\n捐袂江中往岁，有骚人、兰荪遗韵。\n嗟管鲍、当日贫交，半成翻手难信。\n君知未遇元礼，肯抽身盛时，寻我幽隐。\n此事谈何容易，骥才方骋。", 
    "rhythmic": "万年欢"
  }, 
  {
    "author": "晁补之", 
    "content": "谪宦江城无屋买，残僧野寺相依。\n松间药臼竹间衣。\n水穷行到处，云起坐看时。\n一个幽禽缘底事，苦来醉耳边啼。\n月斜西院愈声悲。\n青山无限好，犹道不如归。", 
    "rhythmic": "临江仙"
  }, 
  {
    "author": "晁补之", 
    "content": "原桑飞尽霜空杳。\n霜夜愁难晓。\n油灯野店怯黄昏。\n穷途不减酒杯深。\n故人心。\n羊山古道行人少。\n也送行人老。\n一般别语重千金。\n明年过我小园林。\n话如今。", 
    "rhythmic": "虞美人"
  }, 
  {
    "author": "晁补之", 
    "content": "少日狂游好。\n阆苑花间同低帽。\n不恨千金轻散尽，恨花残莺老。\n命小辔、翩翩随处金尊倒。\n从市人、拍手拦街笑。\n镇琼楼归卧，丽日三竿未觉。\n迷路桃源了。\n乱山沈水何由到。\n拨断朱弦成底事，痛知音人悄。\n似近日、曾教青鸟传佳耗。", 
    "rhythmic": "安公子"
  }, 
  {
    "author": "晁补之", 
    "content": "新秋近，晋公别馆开筵。\n喜清时、衔杯乐圣，未饶绿野堂边。\n绣屏深、丽人乍出，坐中雷雨起弦。\n花暖间关，冰凝幽咽，宝钗摇动坠金钿。\n未弹了、昭君遗怨，四坐已凄然。\n西风里、香街驻马，嬉笑微传。\n算从来、司空惯，断肠初对云鬟。\n夜将阑、井梧下叶，砌蛩收响悄林蝉。\n赖得多愁，浔阳司马，当时不在绮筵前。", 
    "rhythmic": "绿头鸭・多丽"
  }, 
  {
    "author": "晁补之", 
    "content": "满湖高柳摇风，坐看骤雨来湖面。\n跳珠溅玉，圆荷翻倒，轻鸥惊散。\n堂上凉生，槛前暑退，罗裾凌乱。\n想东山谢守，纶巾羽扇，高歌下、青天半。\n应记狂饮司马，去年时、黄花高宴。\n竹枝苦怨，琵琶多泪，新年鬓换。\n常恐归时，眼中物是，日边人远。\n望隋河一带，伤心雾霭，遣离魂断。", 
    "rhythmic": "水龙吟"
  }, 
  {
    "author": "晁补之", 
    "content": "歌阕琼筵，暗失金貂侣。\n说衷肠、丁宁嘱付。\n棹举帆开，黯行色、秋将暮。\n欲去。\n待却回、高城已暮。\n渔火烟村，但触目伤离绪。\n此情向、阿谁分诉。\n那里思量，争知我，思量苦。", 
    "rhythmic": "惜奴娇"
  }, 
  {
    "author": "晁补之", 
    "content": "身外闲愁空满眼，就中欢事常稀。\n明年应赋送君诗。\n试从今夜数，相会几多时。\n浅酒欲邀谁共劝，深情唯有君知。\n东溪春近好同归。\n柳垂江上影，梅谢雪中枝。", 
    "rhythmic": "临江仙"
  }, 
  {
    "author": "晁补之", 
    "content": "自古齐山重九胜，登临梦想依依。\n偶来恰值菊花时。\n难逢开口笑，须插满头归。\n昨夜一江风色好，平明秋浦帆飞。\n可怜如赴史君期。\n且当酬令节，不用叹斜晖。", 
    "rhythmic": "临江仙"
  }, 
  {
    "author": "晁补之", 
    "content": "乡物牵情，家山回首，浩然归兴难收。\n报恩心事，投老拼悠悠。\n却笑当年牛下，轻自许、激烈寒讴。\n成何事，夷犹桂楫，兰芷咏芳洲。\n人生，萍梗迹，谁非乐土，何处吾州。\n算不须，临歧惝恍迟留。\n要看香炉瀑布，丹枫乱、江色凝秋。\n真堪与，潇湘暮雨，图上画扁舟。", 
    "rhythmic": "满庭芳"
  }, 
  {
    "author": "晁补之", 
    "content": "跨鹤扬州一梦回。\n东风佛面上平台。\n阆苑花前狂覆酒。\n拍手。\n东风骑凤却教来。\n谪好伯阳丹井畔。\n官满。\n平台还见片帆开。\n上界虽然官府好。", 
    "rhythmic": "定风波"
  }, 
  {
    "author": "晁补之", 
    "content": "玉京仙侣，同受琅函结。\n风雨隔，尘埃绝。\n霞觞翻手破，阆苑花前别。\n鹏翼敛，人间泛梗无由歇。\n岂忆山中酒，还共溪边月。\n愁闷火，时间灭。\n何妨心似水，莫遣头如雪。\n春近也，江南雁识归时节。", 
    "rhythmic": "千秋岁"
  }, 
  {
    "author": "晁补之", 
    "content": "叶舟容易。\n行尽江南地。\n南雁断，无书至。\n怜君羁旅处。\n见我飘蓬际。\n如梦寐。\n当年阆苑曾相对。\n休说深心事。\n但付狂歌醉。\n那更话，孤帆起。\n水精溪绕户。\n云母山相砌。\n君莫去。\n只堪伴我溪山里。", 
    "rhythmic": "千秋岁"
  }, 
  {
    "author": "晁补之", 
    "content": "欲上南湖采舫嬉。\n还思北渚与岚漪。\n圆荷盖水垂杨暗，鸳鸯总下时。\n持此意，遣谁知。\n清波还照鬓间丝。\n西楼重唱池塘好，应有红妆敛翠眉。", 
    "rhythmic": "鹧鸪天"
  }, 
  {
    "author": "晁补之", 
    "content": "炎天畏景。\n午漏那堪永。\n何苦相仍愁簿领。\n短壑清溪牵兴。\n瑶台月下曾逢。\n何由却睹冰容。\n一笑为驱烦暑，故人元是清风。", 
    "rhythmic": "清平乐"
  }, 
  {
    "author": "晁补之", 
    "content": "荒城又见重阳到。\n狂醉还吹帽。\n人生开口笑难逢。\n何况良辰一半，别离中。\n平台朱履登高处。\n犹自怀人否。\n且簪黄菊满头归。\n惟有此花风韵、似年时。", 
    "rhythmic": "虞美人"
  }, 
  {
    "author": "晁补之", 
    "content": "江上秋高风怒号。\n江声不断雁嗷嗷。\n别魂调递为君销。\n一夜不眠孤客耳，耳边愁听雨萧萧。\n碧纱窗外有芭蕉。", 
    "rhythmic": "浣溪沙"
  }, 
  {
    "author": "晁补之", 
    "content": "十里环溪，记当年并游，依旧风景。\n采舫红妆，重泛九秋清镜。\n莫叹歌台蔓草，喜相逢、欢情犹胜。\n苹洲畔、横玉惊鸾，半天云正愁凝。\n中秋醉魂未醒。\n又佳辰授衣，良会堪更。\n早岁功名，豪气尚凌汝颍。", 
    "rhythmic": "万年欢"
  }, 
  {
    "author": "晁补之", 
    "content": "东君密意在花心。\n飞雪戏妆林。\n多情定怪春来晚，故穿花、千点深深。\n烟柳上轻，风丝漫袅，楼阁晚还阴。\n雕梁双燕悄来音。\n帘幕镇沈沈。", 
    "rhythmic": "一丛花"
  }, 
  {
    "author": "晁补之", 
    "content": "萍蓬行路。\n来不多时还遣去。\n会有重来。\n还把清尊此地开。\n隋河杨柳。\n见我五年三执手。\n红泪多情。\n待得重来走马迎。", 
    "rhythmic": "减字木兰花"
  }, 
  {
    "author": "晁补之", 
    "content": "玉京不许尘容到。\n疏慵只合疏慵老。\n鸥鸟共烟波。\n田夫与醉歌。\n忘怀无物我。\n莫似陈惊坐。\n勋业付长闲。\n西山爽气间。", 
    "rhythmic": "菩萨蛮"
  }, 
  {
    "author": "晁补之", 
    "content": "吉梦灵蛇朱夏宜。\n佳辰阿母会瑶池。\n竹风荷雨来消暑，玉李冰瓜可疗肌。\n心悟了，道成时。\n不劳龙女骋威仪。\n僧祗世界共游戏，贤懿光阴比寿期。", 
    "rhythmic": "鹧鸪天"
  }, 
  {
    "author": "晁补之", 
    "content": "晓。\n雨和雨细，南园次第春融。\n岭梅犹妒雪，露桃云杏，已绽碧呈红。\n一年春正好，助人狂、飞燕游蜂。\n更吉梦良辰，对花忍负金锺。\n香浓。\n博山沈水，小楼清旦，佳气葱葱。\n旧游应未改，武陵花似锦，笑语相逢。", 
    "rhythmic": "凤箫吟・芳草"
  }, 
  {
    "author": "晁补之", 
    "content": "二月春犹浅。\n去年樱桃开遍。\n今年春色怪迟迟，红梅常早，未露胭脂脸。\n东君故遣春来缓。", 
    "rhythmic": "梁州令"
  }, 
  {
    "author": "晁补之", 
    "content": "春云轻锁，春风乍扇园林晓。\n扫华堂，正桃李芳时，诞辰还到。\n年少。\n记绛蜡光摇，金猊香郁宝妆了。\n骤骏马、天街向晚，喜同车、咏窈窕。\n多少。\n卢家壶范，杜曲家声荣耀。\n庆孟光齐眉，冯唐白首，镇同欢笑。\n缥缈。\n待琅函深讨。", 
    "rhythmic": "引驾行"
  }, 
  {
    "author": "晁补之", 
    "content": "百花含蓓东风里。\n南园小雨朱扉启。\n春色一年年。\n年年花共妍。\n清谈招隐去。\n莫认如宾处。\n华发好风光。\n林间此味长。", 
    "rhythmic": "菩萨蛮"
  }, 
  {
    "author": "晁补之", 
    "content": "回雁风微，养花浓淡天容好。\n似春知道。\n吉梦佳辰到。\n共乐春台，携手蓬莱小。\n同倾祷。\n愿春不老。\n岁岁寻芳草。", 
    "rhythmic": "点绛唇"
  }, 
  {
    "author": "晁补之", 
    "content": "天惜中秋，三夜淡云，占得今宵明月。\n陬岁好，金风气爽，清时挺生贤哲。\n相门出相，算锺庆、自应累叶。\n乍归来，暂燕处，共仰赤松高辙。\n想人生、会须自悦。\n浮云事，笑里尊前休说。\n旧有衮衣，公归未晚，千岁盛明时节。", 
    "rhythmic": "上林春・一落萦"
  }, 
  {
    "author": "晁补之", 
    "content": "素色清薰出俗华。\n腊前花。\n轩前爱日扫云遮。\n几枝斜。\n月淡纱窗香暗透，白於纱。", 
    "rhythmic": "杨柳枝"
  }, 
  {
    "author": "晁补之", 
    "content": "凤凰山下，东畔青苔院。\n记得当初个，与玉人、幽欢小宴。\n黄昏风雨，人散不归家，帘旌卷。\n灯火颤。\n惊拥娇羞面。\n别来憔悴，偏我愁无限。\n歌酒情都减，也不独、朱颜改变。\n如今桃李，湖上泛舟时，青天晚。\n青山远。\n愿见无由见。", 
    "rhythmic": "蓦山溪"
  }, 
  {
    "author": "晁补之", 
    "content": "自来相识，比你情都可。\n咫尺千里算，惟孤枕、单衾知我。\n终朝尽日，无绪亦无言，我心里，忡忡也，一点全无那。\n香笺小字，写了千千个。\n我恨无羽翼，空寂寞、青苔院锁。\n昨朝冤我，却道不如休，天天天，不曾麽，因甚须冤我。", 
    "rhythmic": "蓦山溪"
  }, 
  {
    "author": "晁补之", 
    "content": "夜引别佳人，梅小犹飘雪。\n忍泪一春愁，过却花时节。\n相见话相思，重与临风月。\n休似那回时，无事还轻别。", 
    "rhythmic": "生查子"
  }, 
  {
    "author": "晁补之", 
    "content": "当年携手，是处成双，无人不羡。\n自间阻、五年也，一梦拥、娇娇粉面。", 
    "rhythmic": "少年游"
  }, 
  {
    "author": "晁补之", 
    "content": "三年宋玉墙东畔。\n怪相见、常低面。\n一曲文君芳心乱。\n匆匆依旧，吹散，月淡梨花馆。\n秋娘苦妒浮金盏。\n漏些子堪猜是娇盼。", 
    "rhythmic": "青玉案"
  }, 
  {
    "author": "晁补之", 
    "content": "娉娉闻道似轻盈。\n好佳名。\n也堪称。\n楚观云归，重见小樊惊。\n豆蔻梢头春尚浅，娇未顾，已倾城。\n章台休咏旧青青。\n惹离情。\n恨难平。", 
    "rhythmic": "江城子"
  }, 
  {
    "author": "晁补之", 
    "content": "彩云易散琉璃脆。\n念往事、心将碎。\n只合人间十三岁。\n百花开尽，丁香独自，结恨春风里。\n小圆幽槛经行地。\n恨春草佳名谩抛弃。", 
    "rhythmic": "青玉案"
  }, 
  {
    "author": "晁补之", 
    "content": "朱门深掩，摆荡春风，无情镇欲轻飞。\n断肠如雪，撩乱去点人衣。\n朝来半和细雨，向谁家、东馆西池。\n算未肯、似桃含红蕊，留待郎归。\n还记章台往事，别後纵青青，依旧时垂。\n灞岸行人多少，竟折柔枝。", 
    "rhythmic": "胜胜慢・声声慢"
  }, 
  {
    "author": "晁补之", 
    "content": "檀口星眸，艳如桃李情柔惠。\n据我心里。\n不肯相抛弃。\n哭怕人猜，笑又无滋味。\n忡忡地。\n系人心里。\n一句临歧誓。", 
    "rhythmic": "点绛唇"
  }, 
  {
    "author": "晁补之", 
    "content": "银烛将残，玳筵初散，依旧愁绪。\n醉里凝眸，娇来纵体，此意难分付。\n怜伊只似，风前轻燕，好语暂来还去。\n重楼静，珠帘休下，待扫画梁留住。\n青娥浩齿，云鬓花面，见了绮罗无数。\n只你厌厌，教人竟日，一点无由诉。\n如今拼了，萦眠惹梦，没个顿身心处。\n深诚事，骖鸾解佩，是许未许。", 
    "rhythmic": "永遇乐"
  }, 
  {
    "author": "晁补之", 
    "content": "梅花时候君轻去。\n曾寄红笺句。\n胡麻好种少人知。\n正是归时何处、误芳期。\n谁教又作狂游远。\n归路杨花满。\n当年不负琐窗春。\n老向长楸走马、更愁人。", 
    "rhythmic": "虞美人"
  }, 
  {
    "author": "晁补之", 
    "content": "柳态纤柔，雪艳疏明。\n问人来、人道轻盈。\n张琵莲脸，一寸横波。\n比潇洒处，犹难称，此嘉名。\n花前烛下，微频浅笑，要题诗、盏畔低声。", 
    "rhythmic": "行香子"
  }, 
  {
    "author": "晁补之", 
    "content": "终岁忆春回，西园行尽。\n欢喜梅梢上春信。\n去年携手，暗约芳时还近。\n燕来莺又到，人无准。\n凭谁向道，流光一瞬。\n佳景闲无事衣褪。\n春归何处，又对飞花难问。\n旧欢都未遇，成新恨。", 
    "rhythmic": "感皇恩"
  }, 
  {
    "author": "晁补之", 
    "content": "马上匆匆听鹊喜，朦胧月淡黄昏。\n碧罗双扇拥朝云。\n粉光先辨脸，朱色怎分唇。\n暂别宝奁蛛网遍，春风泪污榴裙。\n香笺小字寄行云。\n纤腰非学楚，宽带为思君。", 
    "rhythmic": "临江仙"
  }, 
  {
    "author": "晁补之", 
    "content": "院宇帘垂地。\n银筝雁、低春水。\n送出灯前，婀娜腰枝柳细。\n步蹙香，红浪随鸳履。\n梁州紧凤翘坠。\n悚轻体。\n绣带因风起。\n霓裳恐非人世。\n调促香檀，困入流波生媚。", 
    "rhythmic": "碧牡丹"
  }, 
  {
    "author": "晁补之", 
    "content": "前时相见，楼头窗畔，尊酒望银蟾。\n如今间阻，银蟾又满，小阁下朱帘。", 
    "rhythmic": "少年游"
  }, 
  {
    "author": "晁补之", 
    "content": "似有如无好事，多离少会幽怀。\n流莺过了又蝉催。\n肠断碧云天外。\n不寄书还可恨，全无梦也堪猜。\n秋风吹泪上楼台。\n只恐朱颜便改。", 
    "rhythmic": "西江月"
  }, 
  {
    "author": "晁补之", 
    "content": "绣幕低低拂地垂。\n春风何事入罗帏。\n胡麻好种无人种，正是归时君未归。\n临晚景，忆当时。\n愁心一动乱如丝。\n夕阳芳草本无恨，才子佳人空自悲。", 
    "rhythmic": "鹧鸪天"
  }, 
  {
    "author": "晁补之", 
    "content": "月上西窗，书帏静、灯明又减。\n水漏涩、铜壶香炉，夜霜如雪。\n睡眼不曾通夕闭，梦魂争得连宵接。\n念碧云、川路古来长，无由越。\n鸾钗重，青丝滑。\n罗带缓，小腰怯。\n伊多感那更，恨离伤别。\n正是少年佳意气，渐当故里春时节。\n归去来、莫教子规啼，芳菲歇。", 
    "rhythmic": "满江红"
  }, 
  {
    "author": "晁补之", 
    "content": "丝篁斗好莺羞巧。\n红檀微映燕脂小。\n当□敛双蛾。\n曲中幽恨多。\n知君怜舞袖。\n舞要歌成就。\n独舞不成妍。\n因歌舞可怜。", 
    "rhythmic": "菩萨蛮"
  }, 
  {
    "author": "晁补之", 
    "content": "离别寻常今白首，更须竹雨萧萧。\n不应都占世间豪。\n清风居士手，杨柳洛城腰。\n文字功名真自误，从今好月良宵。\n只消怜取董娇饶。\n修门君自到，不用我词招。", 
    "rhythmic": "临江仙"
  }, 
  {
    "author": "晁补之", 
    "content": "君似苍崖千仞竹，一枝孤映蒿萧。\n箪瓢不减万锺豪。\n闲情搔短发，佳句咏纤腰。\n罢酒兰舟回楚，相思何处今宵。\n淮南幽桂水云饶。\n他年春草恨，应有小山招。", 
    "rhythmic": "临江仙"
  }, 
  {
    "author": "晁补之", 
    "content": "罗绮丛中，笙歌丛里，眼狂初认轻盈。\n无花解比，似一钩新月，云际初生。\n算不虚得，都占与、第一佳名。\n轻归去，那知有人，别後牵情。\n襄王自是春梦，休谩说东墙，事更难凭。\n谁教慕宋，要题诗曾倚，宝柱低声。", 
    "rhythmic": "紫玉箫"
  }, 
  {
    "author": "晁补之", 
    "content": "别日常多，会时常少天难晓。\n正喜花开，又愁花谢，春也似人易老。\n惨无言、念旧日朱颜，清欢莫笑。\n便苒苒如云，霏霏似雨，去无音耗。\n追想墙头梅下，门里桃边，名利为伊都忘了。\n血写香笺，泪封罗帕，记三日、离肠恨搅。\n如今事，十二楼空凭谁到。", 
    "rhythmic": "斗百草"
  }, 
  {
    "author": "晁补之", 
    "content": "往事临邛，旧游雅态羞重忆。\n解赋才高，好音情慧，琴里句中暗识。\n正当年、似阆苑琼枝，朝朝相倚。\n便涤器何妨，当炉正好，镇同比翼。\n谁使褰裳佩失，推枕云归，惆怅至今遗恨积。\n双鲤书来，大刀诗意，纵章台、青青似昔。\n重寻事，前度刘郎转愁寂。", 
    "rhythmic": "斗百草"
  }, 
  {
    "author": "晁补之", 
    "content": "小小盈盈珠翠。\n忆得眉长眼细。\n曾共映花低语，已解伤春情意。\n重向溪堂，临风看舞梁州，依旧照人秋水。\n转更添姿媚。", 
    "rhythmic": "斗百花"
  }, 
  {
    "author": "晁补之", 
    "content": "脸色朝霞红腻。\n眼色秋波明媚。\n云度小钗浓鬓，雪透轻绮香臂。\n不语凝情，教人唤得回头，斜盼未知何意。\n百态生珠翠。\n低问石上，凿井何由及底。", 
    "rhythmic": "斗百花"
  }, 
  {
    "author": "晁补之", 
    "content": "斜日东风深院。\n绣幕低迷归燕。\n潇洒小屏娇面，仿佛灯前初见。\n与选筵中，银盆半拆姚黄，插向凤凰钗畔。\n微笑遮纨扇。\n教展香，看舞霓裳促遍。", 
    "rhythmic": "斗百花"
  }, 
  {
    "author": "晁补之", 
    "content": "天街欲照珠帘粉。\n辔曾相近。\n繁花乐事老来慵，对酒尚怜佳景。\n王孙年少，风流应更，无奈春愁闷。\n幽期莫误香闺恨。\n罗带今朝褪。\n月圆花好一般春，触处总堪乘兴。\n有人惆怅，何如归好，相见凭君问。", 
    "rhythmic": "御街行"
  }, 
  {
    "author": "晁补之", 
    "content": "睡起临窗坐，妆成傍砌闲。\n春来莫卷绣帘看。\n嫌怕东风吹恨、在眉间。\n鹦鹉花前弄，琵琶月下弹。\n蓦然收袖倚栏干。\n一向思量何事、点云鬟。", 
    "rhythmic": "南歌子"
  }, 
  {
    "author": "晁补之", 
    "content": "寒风雁度。\n声向千门去。\n也到文闱校文处。\n也到文君绣户。\n背灯解带惊魂。\n长安此夜秋声。\n早是夜寒不寐，五更风雨无情。", 
    "rhythmic": "清平乐"
  }, 
  {
    "author": "晁补之", 
    "content": "归路苦无多，正值早秋时节。\n应是画帘灵鹊，把归期先说。\n就中风送马蹄轻，人意渐欢悦。\n此夜醉眠无梦，任西楼斜月。", 
    "rhythmic": "好事近"
  }, 
  {
    "author": "晁补之", 
    "content": "肠断。\n越江岸。\n越女江头纱自浣。\n天然玉貌铅红浅。\n自弄芙蓉日晚。", 
    "rhythmic": "调笑・调笑令"
  }, 
  {
    "author": "晁补之", 
    "content": "将暮。\n乱心素。\n上客风流名重楚。\n临街下马当窗户。\n饭煮凋胡留住。", 
    "rhythmic": "调笑・调笑令"
  }, 
  {
    "author": "晁补之", 
    "content": "波恶。\n倚江阁。\n大轲峨帆夜落。\n横堂朱户多行乐。\n大堤花容绰约。", 
    "rhythmic": "调笑・调笑令"
  }, 
  {
    "author": "晁补之", 
    "content": "相误。\n空凝伫。\n郑子江头逢二女。\n霞衣曳玉非尘土。\n笑解明轻付。", 
    "rhythmic": "调笑・调笑令"
  }, 
  {
    "author": "晁补之", 
    "content": "寸结。\n肝肠切。\n织锦机边音韵咽。\n玉琴尘暗薰炉歇。\n望尽床头秋月。", 
    "rhythmic": "调笑・调笑令"
  }, 
  {
    "author": "晁补之", 
    "content": "心记。\n好心事。\n玉刻容颜眉刷翠。\n杜郎生得真男子。\n况是东家妖丽。", 
    "rhythmic": "调笑・调笑令"
  }, 
  {
    "author": "晁补之", 
    "content": "相忆。\n顿轻掷。\n春草佳名渐赠璧。\n长洲茂苑吴王国。\n自有芊绵碧色。", 
    "rhythmic": "调笑・调笑令"
  }, 
  {
    "author": "晁补之", 
    "content": "青烟幂处，碧海飞金镜。\n永夜闲阶卧桂影。\n露凉时、零乱多少寒，神京远，惟有蓝桥路近。\n水晶帘不下，云母屏开，冷浸佳人淡脂粉。\n待都将许多明，付与金尊，投晓共、流霞倾尽。\n更携取、胡床上南楼，看玉做人间，素秋千倾。", 
    "rhythmic": "洞仙歌"
  }, 
  {
    "author": "晁补之", 
    "content": "上客骊驹系。\n惊唤银屏睡起。\n困倚妆台，盈盈正解罗髻。\n凤钗垂，缭绕金盘玉指。\n巫山一段云委。\n半窥镜、向我横秋水。\n斜颔花枝交镜里。\n淡拂铅华，匆匆自整罗绮。", 
    "rhythmic": "下水船"
  }, 
  {
    "author": "晁补之", 
    "content": "残腊初雪霁。\n梅白飘香蕊。\n依前又还是，迎春时候，大家都备。\n灶马门神，酒酌酴酥，桃符尽书吉利。\n五更催驱傩，爆竹起。\n虚耗都教退。\n交年换新岁。", 
    "rhythmic": "失调名"
  }, 
  {
    "author": "晁补之", 
    "content": "江陵种橘，尚比封侯贵。\n何况江涛转千里。\n带天香，含洞乳，宜入春盘，红荔子，驰驿风流仅比。\n齿疏潘令老，怯咀冰霜，十颗金苞谩分遗。\n记觞前、须细认，别有馀甘，从此去，枉却栽桃种李。\n想相如酒渴对文君，迥不是人间，等闲风味。", 
    "rhythmic": "洞仙歌"
  }, 
  {
    "author": "晁补之", 
    "content": "温江异果，惟有泥山贵。\n驿送江南数千里。\n半含霜，轻雾，曾怯吴姬，亲赠我，绿桔黄柑怎比。\n双亲云水外，游子空怀，惆怅无人可归遗。\n报周郎、须念我，物少情多，春酒醉，独胜甜桃醋李。\n况灯火楼台近元宵，似不减年时，袖中香味。", 
    "rhythmic": "洞仙歌"
  }, 
  {
    "author": "陈师道", 
    "content": "行云过尽星河烂。\n炉烟未断蛛丝满。\n想得两眉颦。\n停针忆远人。\n河桥知有路。\n不解留郎住。\n天上隔年期。\n人间长别离。", 
    "rhythmic": "菩萨蛮"
  }, 
  {
    "author": "陈师道", 
    "content": "东风乌鹊西飞燕。\n盈盈一水经年见。\n急雨洗香车。\n天回河汉斜。\n离愁千载上。\n相远长相望。\n终不似人间。\n回头万里山。", 
    "rhythmic": "菩萨蛮"
  }, 
  {
    "author": "陈师道", 
    "content": "绮楼小小穿针女。\n秋光点点蛛丝雨。\n今夕是何宵。\n龙车乌鹊桥。\n经年谋一笑。\n岂解令人巧。\n不用问如何。\n人间巧更多。", 
    "rhythmic": "菩萨蛮"
  }, 
  {
    "author": "陈师道", 
    "content": "银潢清浅填乌鹊。\n画檐急雨长河落。\n初月未成圆。\n明星惜此筵。\n愁来无断绝。\n岁岁年年别。\n不用泪红滋。\n年年岁岁期。", 
    "rhythmic": "菩萨蛮"
  }, 
  {
    "author": "陈师道", 
    "content": "阴阴云日江城晚。\n小院回廊春已满。\n谁教言语似鹂黄，深闭玉笼千万怨。\n蓬莱易到人难见。", 
    "rhythmic": "木兰花・玉楼春"
  }, 
  {
    "author": "陈师道", 
    "content": "故国山河在，新堂冰雪生。\n万家和气贺初成。\n人在笙歌声里、暗生春。\n今代无双士，当年第一人。", 
    "rhythmic": "南柯子・南歌子"
  }, 
  {
    "author": "陈师道", 
    "content": "楼上风生白羽，尊前笑出青春。\n破红展翠恰如今。\n把酒如何不饮。\n绣幕灯深绿暗，画帘人语黄昏。\n晚云将雨不成阴。\n竹月风窗弄影。", 
    "rhythmic": "西江月"
  }, 
  {
    "author": "陈师道", 
    "content": "喧喧车马西郊道。\n临行更觉人情好。\n住有一年情。\n去留千载名。\n离歌声欲尽。\n只作常时听。\n天上玉堂东。\n阳春是梦中。", 
    "rhythmic": "菩萨蛮"
  }, 
  {
    "author": "陈师道", 
    "content": "城南观阁连云起。\n形像丹青里。\n使君笳鼓渡江来。\n尽带江南春色、放春回。\n青春欲住风催去。\n流水花无数。\n尊前触目一番新。\n只有玉楼明月、记游人。", 
    "rhythmic": "虞美人"
  }, 
  {
    "author": "陈师道", 
    "content": "湖平木落摇空阔。\n叶底流泉鸣复咽，酒边清漏往时同，花里朱弦纤手抹。\n风光过手春冰滑。", 
    "rhythmic": "木兰花・玉楼春"
  }, 
  {
    "author": "陈师道", 
    "content": "晴野下田收。\n照影寒江落雁洲。\n禅榻茶炉深闭阁，飕飕。\n横雨旁风不到头。\n登览却轻酬。\n剩作新诗报答秋。\n人意自阑花自好，休休。\n今日看时蝶也愁。", 
    "rhythmic": "南乡子"
  }, 
  {
    "author": "陈师道", 
    "content": "潮落去帆收。\n沙涨江回旋作洲。\n侧帽独行斜照里，飕飕。\n卷地风前更掉头。\n语妙後难酬。\n回雁峰南未得秋。\n唤取佳人听旧曲，休休。\n瘴雨无花孰与愁。", 
    "rhythmic": "南乡子"
  }, 
  {
    "author": "陈师道", 
    "content": "点点轻黄减白，垂垂重露生鲜。\n肌香骨秀月中仙。\n雪满瑶台曳练。\n绰约却宜长见，清真不假馀妍。\n殷勤与插小婵娟。\n要试尊前玉面。", 
    "rhythmic": "西江月"
  }, 
  {
    "author": "陈师道", 
    "content": "叶叶枝枝绿暗，重重密密红滋。\n芳心应恨赏春迟。\n不会春工著意。\n晚照酒生娇面，新妆睡污胭脂。\n凭将双叶寄相思。\n与看钗头何似。", 
    "rhythmic": "西江月"
  }, 
  {
    "author": "陈师道", 
    "content": "髻钗初上朝云卷。\n眼波翻动眉山远。\n一曲杜韦娘。\n当年枉断肠。\n佳期如好月。\n拟满还须缺。\n别易见应难。\n长须仔细看。", 
    "rhythmic": "菩萨蛮"
  }, 
  {
    "author": "陈师道", 
    "content": "清尊白发。\n曾是登临年少客。\n不似当年。\n人与黄花两并妍。\n来愁去恨。\n十载相看情不尽。\n莫更思量。\n梦破春回枉断肠。", 
    "rhythmic": "减字木兰花"
  }, 
  {
    "author": "陈师道", 
    "content": "闽岭先春，琅函联璧，帝所分落人间。\n绮窗纤手，一缕破双团。\n云里游龙舞凤，香雾起、飞月轮边。\n华堂静，松风竹雪，金鼎沸潺。\n门阑。\n车马动，扶黄籍白，小袖高鬟。\n渐胸里轮，肺腑生寒。\n唤起谪仙醉倒，翻湖海、倾泻涛澜。\n笙歌散，风帘月幕，禅榻鬓丝斑。", 
    "rhythmic": "满庭芳"
  }, 
  {
    "author": "陈师道", 
    "content": "急雨打寒窗。\n雨气侵灯暗壁缸。\n窗下有人挑锦字，行行。\n泪湿红绡减旧香。\n往事最难忘。\n更著秋声说断肠。\n曲渚圆沙风叶底，藏藏。\n谁使鸳鸯故作双。", 
    "rhythmic": "南乡子"
  }, 
  {
    "author": "陈师道", 
    "content": "休休莫莫。\n更莫思量著。\n记著不如浑忘著。\n百种寻思枉却。\n绣囊锦帐吹香。\n雄蜂雌蝶难双。\n眉上放开春色，眼前怜取新郎。", 
    "rhythmic": "清平乐"
  }, 
  {
    "author": "陈师道", 
    "content": "藏藏摸摸。\n好事争如莫。\n背後寻思浑是错。\n猛与将来放著。\n吹花卷絮无踪。\n晚妆知为谁红。\n梦断阳台云雨，世间不要春风。", 
    "rhythmic": "清平乐"
  }, 
  {
    "author": "陈师道", 
    "content": "阴重雨垂垂。\n并马西郊试薄衣。\n红蕊未开花已过，迟迟。\n不见东风著意时。\n酒到更须辞。\n报答春光旧有期。\n勤苦著书妨作乐，痴痴。\n莫学衰翁万事非。", 
    "rhythmic": "南乡子"
  }, 
  {
    "author": "陈师道", 
    "content": "春风吹尽秋光照，瘦减初黄。\n改样新妆。\n特地相逢只认香。\n南台九日登临处，不共飞觞。", 
    "rhythmic": "罗敷媚・采桑子"
  }, 
  {
    "author": "陈师道", 
    "content": "芙蓉不借韶华助，故著缃黄。\n宿面留妆。\n不出寒花只暂香。\n伤春不尽悲秋苦，落蕊浮觞。", 
    "rhythmic": "罗敷媚・采桑子"
  }, 
  {
    "author": "陈师道", 
    "content": "荣光休气天为瑞。\n道祖当天传宝裔。\n千年昌运此时逢，四海欢声今日沸。\n香雾沾衣腻。", 
    "rhythmic": "木兰花・玉楼春"
  }, 
  {
    "author": "陈师道", 
    "content": "娉婷娜袅。\n红落东风青子小。\n妙舞逶迤。\n拍误周郎却未知。\n花前月底。\n谁唤分司狂御史。", 
    "rhythmic": "木兰花减字・减字木兰花"
  }, 
  {
    "author": "陈师道", 
    "content": "娉娉袅袅。\n芍药枝头红玉小。\n舞袖迟迟。\n心到郎边客已知。\n当筵举酒。\n劝我尊前松柏寿。", 
    "rhythmic": "木兰花减字・减字木兰花"
  }, 
  {
    "author": "陈师道", 
    "content": "离别寻常今白首，更须竹雨萧萧。\n不应都占世间豪。\n清风居士手，杨柳洛城腰。\n文字功名真自误，从今好月良宵。\n只消怜取董娇饶。\n修门君自到，不用我词招。", 
    "rhythmic": "临江仙"
  }, 
  {
    "author": "陈师道", 
    "content": "天上云为瑞，人间睡作魔，疏帘清簟汗成河。\n酒醒梦回眵眼、费摩娑。\n但有寒喧问，初无凤鸟过。", 
    "rhythmic": "南柯子・南歌子"
  }, 
  {
    "author": "陈师道", 
    "content": "匀红点翠。\n取次梳妆谁得似。\n风柳腰肢。\n尽日纤柔属阿谁。\n娇娇小小。\n却是寻春人较老。", 
    "rhythmic": "木兰花减字・减字木兰花"
  }, 
  {
    "author": "陈师道", 
    "content": "秋声隐地。\n叶叶无留意。\n冰簟流光团扇坠。\n惊起双栖燕子。\n夜堂帘合回廊。\n风帏吹乱凝香。\n卧看一庭名月，晓衾不耐初凉。", 
    "rhythmic": "清平乐"
  }, 
  {
    "author": "陈师道", 
    "content": "秋光烛地。\n帘幕生秋意。\n露叶翻风惊鹊坠。\n暗落青林红子。\n微行声断长廊。\n熏炉衾换生香。\n灭烛却延明月，揽衣先怯微凉。", 
    "rhythmic": "清平乐"
  }, 
  {
    "author": "陈师道", 
    "content": "纤软小腰身，明秀天真面。\n淡画修眉小作春，中有相思怨。\n背立向人羞，颜破因谁倩。\n不比阳台梦里逢，亲向尊前见。", 
    "rhythmic": "卜算子"
  }, 
  {
    "author": "陈师道", 
    "content": "酒到横波娇满。\n和香喷面。\n攀花落雨祝东风，诮不借、周郎便。\n背立腰肢挪拈。", 
    "rhythmic": "洛阳春・一落萦"
  }, 
  {
    "author": "陈师道", 
    "content": "暮叶朝花种种陈。\n三秋作意向诗人。\n安排云雨要新清。\n随意且须追去马，轻衫从使著行尘。\n晚窗谁念一愁新。", 
    "rhythmic": "浣溪沙"
  }, 
  {
    "author": "陈师道", 
    "content": "官样初黄过闰九。\n鲜妍时更宜寒。\n挽回人意不成阑。\n香罗堆叶密，芳意著心单。\n过与後房歌舞手，轻盈喜色生颜。\n堕钗拥髻与垂鬟。\n欲知谁称面，遍插一枝看。", 
    "rhythmic": "临江仙"
  }, 
  {
    "author": "陈师道", 
    "content": "重重叠叠。\n娜娜裙千。\n时样官黄香百叶。\n一岁相逢两节。\n曲阑绕遍芳丛。\n一枝作意妍。\n折得有谁相忆，却须还与秋风。", 
    "rhythmic": "清平乐"
  }, 
  {
    "author": "陈师道", 
    "content": "风絮落东邻。\n点缀繁枝旋化尘。\n关锁玉楼巢燕子，冥冥。\n桃李摧残不见春。\n流转到如今。\n翡翠生儿翠作衿。\n花样腰身官样立，婷婷。\n困倚阑干一欠伸。", 
    "rhythmic": "南乡子"
  }, 
  {
    "author": "陈师道", 
    "content": "乱蕊压枝繁。\n堆积金钱闹作团。\n晚起涂黄仍带酒，看看。\n衣剩腰肢故著单。\n薄瘦却禁寒。\n牵引人心不放阑。\n拟折一枝遮老眼，难难。\n蝶横蜂争只倚阑。", 
    "rhythmic": "南乡子"
  }, 
  {
    "author": "陈师道", 
    "content": "曲巷斜街信马，小桥流水谁家。\n浅衫深袖倚门斜。\n只缘些子意，消得百般夸。\n粉面初生明月，酒容欲退朝霞。\n春风还解染霜华。\n肯持鸳绮被，来伴杜家花。", 
    "rhythmic": "临江仙"
  }, 
  {
    "author": "陈师道", 
    "content": "九里山前千里路。\n流水无情，只送行人去。\n路转河回寒日暮。\n连峰不许重回顾。\n水解随人花却住。\n衾冷香销，但有残妆污。\n泪入长江空几许。\n双洪一抹无寻处。", 
    "rhythmic": "蝶恋花"
  }, 
  {
    "author": "陈师道", 
    "content": "浅色千重柔叶，深心一点娇黄。\n只消可意更须香。\n好个风流模样。\n玉蕊今谁攀折，诗人此日凄凉。\n正须蛮素作伊凉。\n与插钗傍鬓上。", 
    "rhythmic": "西江月"
  }, 
  {
    "author": "陈师道", 
    "content": "素手拈花纤软。\n生香相乱。\n却须诗力与丹青，恐俗手、难成染。\n一顾教人微倩。", 
    "rhythmic": "洛阳春・一落萦"
  }, 
  {
    "author": "陈师道", 
    "content": "清词丽句前朝曲。\n使君借与灯前读。\n读罢已三更。\n寒窗雨打声。\n应怜诗客老。\n要使情怀好。\n犹有解歌人。\n尊前未得听。", 
    "rhythmic": "菩萨蛮"
  }, 
  {
    "author": "陈师道", 
    "content": "清愁叠积。\n更莫迟留春酒逼。\n吹面和风。\n梅信新来一线通。\n危楼晓望。\n雪满群山开画障。", 
    "rhythmic": "木兰花减字・减字木兰花"
  }, 
  {
    "author": "陈师道", 
    "content": "梅岭数枝春，疏影斜临水。\n不借芳华只自香，娇面长如洗。\n还把最繁枝，过与偏怜底。\n拭傍鸾台仔细看，何似丹青里。", 
    "rhythmic": "卜算子"
  }, 
  {
    "author": "陈师道", 
    "content": "一舸姑苏风雨疾。\n吴笺满载红犹湿。\n色润朝花光触日。\n人未识。\n街南小阮应先得。\n青入柳条初著色。\n溪梅已露春消息。\n拟作新词酬帝力。\n轻落笔。\n黄秦去後无强敌。", 
    "rhythmic": "渔家傲"
  }, 
  {
    "author": "陈师道", 
    "content": "御园果子压枝繁。\n看看分摘无缘。\n团沙弄雪，劳心费手，不肯暂时圆。", 
    "rhythmic": "少年游"
  }, 
  {
    "author": "陈师道", 
    "content": "袅娜破瓜馀。\n豆蔻梢头二月初。\n众里腰肢遥可识，应殊。\n暗里犹能摸得渠。\n醉侧不须扶。\n唤作周家行画图。\n背立欠伸花絮底，知无。\n未信丹青画得如。", 
    "rhythmic": "南乡子"
  }, 
  {
    "author": "陈师道", 
    "content": "今年百五。\n风日清明尘不举。\n紫袖红陈。\n三节烟花次第春。\n来舆去马。\n千念一空春事谢。", 
    "rhythmic": "木兰花减字・减字木兰花"
  }, 
  {
    "author": "陈师道", 
    "content": "红上花梢，风传梅信。\n青春欲动群芳竞。\n林声鸟语带馀寒，江光野色开游径。\n乍雨还晴，喧寒不定。\n重门深院帘帷静。\n又还日日唤愁生，到谁准拟风流病。", 
    "rhythmic": "踏莎行"
  }, 
  {
    "author": "陈师道", 
    "content": "晓来误入桃源洞。\n恰见佳人春睡重。\n玉腕枕香腮。\n荷花藕上开。\n一扇俄惊起。\n敛黛凝秋水。\n笑倩整金衣。\n问郎来几时。", 
    "rhythmic": "菩萨蛮"
  }, 
  {
    "author": "陈师道", 
    "content": "摇风影似凝，带雪香如抱。\n开尽南枝到北枝，不道春将老。\n飘姑射仙，谁识冰肌好。\n会有青绫梦觉人，可爱池塘草。", 
    "rhythmic": "卜算子"
  }, 
  {
    "author": "陈师道", 
    "content": "绣幕罩梅花，莫放清香透。\n鉴里朱颜岁岁移，只道花依旧。\n把酒问梅花，知我离情否。\n若使梅花知我时，料得花须瘦。", 
    "rhythmic": "卜算子"
  }, 
  {
    "author": "陈师道", 
    "content": "雪暗岭头云，竹冷溪边树。\n还似潇湘缥缈人，玉骨笼香雾。\n月下幽香度。\n梦里香魂驻。\n回首南枝酒半醺，寂寞无寻处。", 
    "rhythmic": "卜算子"
  }, 
  {
    "author": "青幕子妇", 
    "content": "清词丽句。\n永叔子瞻曾独步。\n似恁文章。\n写得出来当甚强。", 
    "rhythmic": "减字木兰花"
  }, 
  {
    "author": "张耒", 
    "content": "个人风味。\n只有江梅些子似。\n每到开时。\n满眼清愁只自知。\n霞裾仙。\n姑射神人风露态。\n蜂蝶休忙。\n不与春风一点香。", 
    "rhythmic": "减字木兰花"
  }, 
  {
    "author": "张耒", 
    "content": "倾盖相逢汝水滨。\n须知见面过闻名。\n马头虽去无千里，酒盏才倾且百分。\n嗟得失，一微尘。\n莫教冰炭损精神。\n北扉西禁须公等，金榜当年第一人。", 
    "rhythmic": "鹧鸪天"
  }, 
  {
    "author": "张耒", 
    "content": "裂楮裁筠，虚明潇洒，制成方丈屠苏。\n草团蒲坐，中置一山炉。\n拙似春林鸠宿，易于□、秋野鹑居。\n谁相对，时烦孟妇，石鼎煮寒蔬。\n嗟吁。\n人生随分足，风云际会，漫付伸舒。\n且偷取闲时，向此踌躇。\n谩取黄金建厦，繁华梦、毕竟空虚。\n争如且、寒村厨火，汤饼一斋盂。", 
    "rhythmic": "满庭芳"
  }, 
  {
    "author": "张耒", 
    "content": "木叶亭皋下，重阳近，又是捣衣秋。\n奈愁入庾肠，老侵潘鬓，谩簪黄菊，花也应羞。\n楚天晚，白苹烟尽处，红蓼水边头。\n芳草有情，夕阳无语，雁横南浦，人倚西楼。\n玉容，知安否，香笺共锦字，两处悠悠。\n空恨碧云离合，青鸟沈浮。", 
    "rhythmic": "风流子"
  }, 
  {
    "author": "张耒", 
    "content": "帘幕疏疏风透。\n一线香飘金兽。\n朱阑倚遍黄昏後。\n廊上月华如昼。\n别离滋味浓於酒。\n著人瘦。", 
    "rhythmic": "秋蕊香"
  }, 
  {
    "author": "张耒", 
    "content": "含羞倚醉不成歌。\n纤手掩香罗。\n偎花映烛，偷传深意，酒思入横波。\n看朱成碧心迷乱，翻脉脉、敛双蛾。", 
    "rhythmic": "少年游"
  }, 
  {
    "author": "张耒", 
    "content": "", 
    "rhythmic": "失调名"
  }, 
  {
    "author": "张耒", 
    "content": "菖蒲酒满劝人人，愿年年欢醉。", 
    "rhythmic": "失调名"
  }, 
  {
    "author": "张耒", 
    "content": "", 
    "rhythmic": "失调名"
  }, 
  {
    "author": "侯蒙", 
    "content": "未遇行藏谁肯信，如今方表名踪。\n无端良匠画形容。\n当风轻借力，一举入高空。\n才得吹嘘身渐稳，只疑远赴蟾宫。\n雨馀时候夕阳红。\n几人平地上，看我碧霄中。", 
    "rhythmic": "临江仙"
  }, 
  {
    "author": "周邦彦", 
    "content": "章台路。\n还见褪粉梅梢，试花桃树。\n坊陌人家，定巢燕子，归来旧处。\n暗凝伫。\n因念个人痴小，乍窥门户。\n侵晨浅约宫黄，障风映袖，盈盈笑语。\n前度刘郎重到，访邻寻里，同时歌舞。\n唯有旧家秋娘，声价如故。\n吟笺赋笔，犹记燕台句。\n知谁伴，名园露饮，东城闲步。\n事与孤鸿去。\n探春尽是，伤离意绪。\n官柳低金缕。", 
    "rhythmic": "瑞龙吟"
  }, 
  {
    "author": "周邦彦", 
    "content": "暗柳啼鸦，单衣伫立，小帘朱户。\n桐花半亩，静锁一庭愁雨。\n洒空阶，夜阑未休，故人剪烛西窗语。\n似楚江暝宿，风灯零乱，少年羁旅。\n迟暮。\n嬉游处。\n正店舍无烟，禁城百五。\n旗亭唤酒，付与高阳俦侣。", 
    "rhythmic": "锁窗寒・琐寒窗"
  }, 
  {
    "author": "周邦彦", 
    "content": "新绿小池塘。\n风帘动，碎影舞斜阳。\n羡金屋去来，旧时巢燕，土花缭绕，前度莓墙。\n绣阁凤帏深几许，曾听得理丝簧。\n欲说又休，虑乖芳信，未歌先咽，愁近清觞。\n遥知新妆了，开朱户，应自待月西厢。\n最苦梦魂，今宵不到伊行。", 
    "rhythmic": "风流子"
  }, 
  {
    "author": "周邦彦", 
    "content": "晴岚低楚甸，暖回雁翼，阵势起平沙。\n骤惊春在眼，借问何时，委曲到山家。\n涂香晕色，盛粉饰、争作妍华。\n千万丝、陌头杨柳，渐渐可藏鸦。\n堪嗟。\n清江东注，画舸西流，指长安日下。\n愁宴阑，风翻旗尾，潮溅乌纱。", 
    "rhythmic": "渡江云"
  }, 
  {
    "author": "周邦彦", 
    "content": "条风布暖，霏雾弄晴，池塘遍满春色。\n正是夜堂无月，沈沈暗寒食。\n梁间燕，前社客。\n似笑我、闭门愁寂。\n乱花过，隔院芸香，满地狼藉。\n长记那回时，邂逅相逢，郊外驻油壁。\n又见汉宫传烛，飞烟五候宅。\n青青草，迷路陌。", 
    "rhythmic": "应天长"
  }, 
  {
    "author": "周邦彦", 
    "content": "照水残红零乱，风唤去。\n尽日测测轻寒，帘底吹香雾。\n黄昏客枕无，细响当窗雨。\n看两两相依燕新乳。\n楼下水，渐绿遍、行舟浦。\n暮往朝来，心逐片帆轻举。", 
    "rhythmic": "荔枝香近・荔枝香"
  }, 
  {
    "author": "周邦彦", 
    "content": "夜来寒侵酒席，露微泫。\n履初会，香泽方熏，无端暗雨催人，但怪灯偏帘卷。\n回顾，始觉惊鸿去云远。\n大都世间，最苦唯聚散。\n到得春残，看即是、开离宴。", 
    "rhythmic": "荔枝香近・荔枝香"
  }, 
  {
    "author": "周邦彦", 
    "content": "禁烟近，触处、浮香秀色相料理。\n正泥花时候，奈何客里，光阴虚费。\n望箭波无际。\n迎风漾日黄云委。\n任去远，中有万点，相思清泪。\n到长淮底。\n过当时楼下，殷勤为说，春来羁旅况味。\n堪嗟误约乖期，向天涯、自看桃李。", 
    "rhythmic": "还京乐"
  }, 
  {
    "author": "周邦彦", 
    "content": "晓阴翳日，正雾霭烟横，远迷平楚。\n暗黄万缕。\n听鸣禽按曲，小腰欲舞。\n细绕回堤，驻马河桥避雨。\n信流去。\n想一叶怨题，今在何处。\n春事能几许。\n任占地持杯，扫花寻路。\n泪珠溅俎。\n叹将愁度日，病伤幽素。\n恨入金徽，见说文君更苦。", 
    "rhythmic": "扫地花・扫地游"
  }, 
  {
    "author": "周邦彦", 
    "content": "怨怀无托。\n嗟情人断绝，信音辽邈。\n信妙手、能解连环，似风散雨收，雾轻云薄。\n燕子楼空，暗尘锁、一床弦索。\n想移根换叶。\n尽是旧时，手种红药。\n汀洲渐生杜若。\n料舟依岸曲，人在天角。\n谩记得、当日音书，把闲语闲言，待总烧却。", 
    "rhythmic": "解连环"
  }, 
  {
    "author": "周邦彦", 
    "content": "李夭桃，是旧日潘郎，亲试春艳。\n自别河阳，长负露房烟脸。\n憔悴鬓点吴霜，念想梦魂飞乱。\n叹画阑玉砌都换。\n才始有缘重见。\n夜深偷展香罗荐。\n暗窗前、醉眠葱茜。\n浮花浪蕊都相识，谁更曾抬眼。", 
    "rhythmic": "玲珑四犯"
  }, 
  {
    "author": "周邦彦", 
    "content": "迤逦春光无赖，翠藻翻池，黄蜂游阁。\n朝来风暴，飞絮乱投帘幕。\n生憎暮景，倚墙临岸，杏靥夭斜，榆钱轻薄。\n昼永惟思傍枕，睡起无，残照犹在亭角。\n况是别离气味，坐来但觉心绪恶。\n痛引浇愁酒，奈愁浓如酒，无计消铄。\n那堪昏暝，簌簌半檐花落。", 
    "rhythmic": "丹凤吟"
  }, 
  {
    "author": "周邦彦", 
    "content": "昼日移阴，揽衣起、春帷睡足。\n临宝鉴，绿云撩乱，未妆束。\n蝶粉蜂黄都褪了，枕痕一线红生肉。\n背画栏、脉脉悄无言，寻棋局。\n重会面，犹未卜。\n无限事，萦心曲。\n想秦筝依旧，尚鸣金屋。\n芳草连天迷远望，宝香熏被成孤宿。\n最苦是、蝴蝶满园飞，无人扑。", 
    "rhythmic": "满江红"
  }, 
  {
    "author": "周邦彦", 
    "content": "悄郊原带郭。\n行路永，客去车尘漠漠。\n斜阳映山落。\n敛馀红、犹恋孤城栏角。\n凌波步弱。\n过短亭、何用素约。\n有流莺劝我，重解绣鞍，缓引春酌。\n不记归时早暮，上马谁扶，醒眠朱阁。\n惊飙动幕。\n扶残醉，绕红药。\n叹西园、已是花深无地，东风何事又恶。\n任流光过却。\n犹喜洞天自乐。", 
    "rhythmic": "瑞鹤仙"
  }, 
  {
    "author": "周邦彦", 
    "content": "稚柳苏晴，故溪歇雨，川迥未觉春赊。\n驼褐寒侵，正怜初日，轻阴抵死须遮。\n叹事逐孤鸿尽去，身与塘蒲共晚，争知向此，征途迢递，伫立尘沙。\n追念朱颜翠发，曾到处、故地使人嗟。\n道连三楚，天低四野，乔木依前，临路斜。", 
    "rhythmic": "西平乐"
  }, 
  {
    "author": "周邦彦", 
    "content": "昼阴重，霜凋岸草，雾隐城堞。\n南陌脂车待发。\n东门帐饮乍阕。\n正拂面垂杨堪缆结。\n掩红泪、玉手亲折。\n念汉浦离鸿去何许，经时信音绝。\n情切。\n望中地远天阔。\n向露冷风清，无人处、耿耿寒漏咽。\n嗟万事难忘，唯是轻别。\n翠尊未竭。\n凭断云留取，西楼残月。\n罗带光销纹衾叠。\n连环解、旧香顿歇。", 
    "rhythmic": "浪涛沙・浪淘沙"
  }, 
  {
    "author": "周邦彦", 
    "content": "记愁横浅黛，泪洗红铅，门掩秋宵。\n坠叶惊离思，听寒蜇夜泣，乱雨潇潇。\n凤钗半脱云鬓，窗影烛光摇。\n渐暗竹敲凉，疏荧照晚，两地魂销。\n迢迢。\n问音信，道径底花阴，时认鸣镳。\n也拟临朱户，叹因郎憔悴，羞见郎招。", 
    "rhythmic": "忆旧游"
  }, 
  {
    "author": "周邦彦", 
    "content": "湖平春水，菱荇萦船尾。\n空翠入衣襟，拊轻、游鱼惊避。\n晚来潮上，迤逦没沙痕，山四倚。\n云渐起。\n鸟度屏风里。\n周郎逸兴，黄帽侵云水。\n落日媚沧洲，泛一棹、夷犹未已。\n玉箫金管，不共美人游，因个甚，烟雾底。\n独爱莼羹美。", 
    "rhythmic": "蓦山溪"
  }, 
  {
    "author": "周邦彦", 
    "content": "南都石黛扫晴山。\n衣薄耐朝寒。\n一夕东风，海棠花谢，楼上卷帘看。", 
    "rhythmic": "少年游"
  }, 
  {
    "author": "周邦彦", 
    "content": "朝云漠漠散轻丝。\n楼阁淡春姿。\n柳泣花啼，九街泥重，门外燕飞迟。", 
    "rhythmic": "少年游"
  }, 
  {
    "author": "周邦彦", 
    "content": "乳鸭池塘水暖。\n风紧柳花迎面。\n午妆粉指印窗眼。\n曲里长眉翠浅。\n问知社日停针线。\n探新燕。", 
    "rhythmic": "秋蕊香"
  }, 
  {
    "author": "周邦彦", 
    "content": "灰暖香融销永昼。\n蒲萄架上春藤秀。\n曲角栏干群雀斗。\n清明後。\n风梳万缕亭前柳。\n日照钗梁光欲溜。\n循阶竹粉沾衣袖。\n拂拂面红如著酒。\n沈吟久。\n昨宵正是来时候。", 
    "rhythmic": "渔家傲"
  }, 
  {
    "author": "周邦彦", 
    "content": "几日轻阴寒测测。\n东风急处花成积。\n醉踏阳春怀故国。\n归未得。\n黄鹂久住如相识。\n赖有蛾眉能暖客。\n长歌屡劝金杯侧。\n歌罢月痕来照席。\n贪欢适。\n帘前重露成涓滴。", 
    "rhythmic": "渔家傲"
  }, 
  {
    "author": "周邦彦", 
    "content": "晨色动妆楼。\n短烛荧荧悄未收。\n自在开帘风不定，飕飕。\n池面冰澌趁水流。\n早起怯梳头。\n欲绾云鬟又却休。\n不会沈吟思底事，凝眸。\n两点春山满镜愁。", 
    "rhythmic": "南乡子"
  }, 
  {
    "author": "周邦彦", 
    "content": "游妓散，独自绕回堤。\n芳草怀烟迷水曲，密云衔雨暗城西。\n九陌未沾泥。\n桃李下，春晚未成蹊。", 
    "rhythmic": "望江南・忆江南"
  }, 
  {
    "author": "周邦彦", 
    "content": "争挽桐花两鬓垂。\n小妆弄影照清池。\n出帘踏袜趁蜂儿。\n跳脱添金双腕重，琵琶拨尽四弦悲。\n夜寒谁肯剪春衣。", 
    "rhythmic": "浣溪沙"
  }, 
  {
    "author": "周邦彦", 
    "content": "雨过残红湿未飞。\n珠帘一行透斜晖。\n游蜂酿蜜窃香归。\n金屋无人风竹乱，衣篝尽日水沈微。\n一春须有忆人时。", 
    "rhythmic": "浣溪沙"
  }, 
  {
    "author": "周邦彦", 
    "content": "楼上晴天碧四垂。\n楼前芳草接天涯。\n劝君莫上最高梯。\n新笋已成堂下竹，落花都上燕巢泥。\n忍听林表杜鹃啼。", 
    "rhythmic": "浣溪沙"
  }, 
  {
    "author": "周邦彦", 
    "content": "清池小圃开云屋。\n结春伴、往来熟。\n忆年时，纵酒杯行速。\n看月上、归禽宿。\n墙里修篁森似束。", 
    "rhythmic": "迎春乐"
  }, 
  {
    "author": "周邦彦", 
    "content": "桃蹊柳曲闲踪迹。\n俱曾是、大堤客。\n解春衣、贳酒城南陌。\n频醉卧、胡姬侧。\n鬓点吴霜嗟早白。", 
    "rhythmic": "迎春乐"
  }, 
  {
    "author": "周邦彦", 
    "content": "台上披襟，快风一瞬收残雨。\n柳丝轻举。\n蛛网粘飞絮。\n极目平芜，应是春归处。\n愁凝伫。\n楚歌声苦。\n村落黄昏鼓。", 
    "rhythmic": "点绛唇"
  }, 
  {
    "author": "周邦彦", 
    "content": "眉共春山争秀。\n可怜长皱。\n莫将清泪湿花枝，恐花也、如人瘦。\n清润玉箫闲久。", 
    "rhythmic": "一落索"
  }, 
  {
    "author": "周邦彦", 
    "content": "杜宇思归声苦。\n和春催去。\n倚阑一霎酒旗风，任扑面、桃花雨。\n目断陇云江树。", 
    "rhythmic": "一落索"
  }, 
  {
    "author": "周邦彦", 
    "content": "缕金翠羽。\n妆成才见眉妩。\n倦倚绣帘，看舞风絮。\n愁几许。\n寄凤丝雁柱。\n春将暮。\n向层城苑路。\n钿车似水，时时花径相遇。\n旧游伴侣。\n还到曾来处。\n门掩风和雨。", 
    "rhythmic": "垂丝钓"
  }, 
  {
    "author": "周邦彦", 
    "content": "风老莺雏，雨肥梅子，午阴嘉树清圆。\n地卑山近，衣润费垆烟。\n人静乌鸢自乐，小桥外、新绿溅溅。\n凭栏久，黄芦苦竹，拟泛九江船。\n年年。\n如社燕，飘流瀚海，来寄修椽。\n且莫思身外，长近尊前。\n憔悴江南倦客，不堪听、急管繁弦。\n歌筵畔，先安簟枕，容我醉时眠。", 
    "rhythmic": "满庭芳"
  }, 
  {
    "author": "周邦彦", 
    "content": "新篁摇动翠葆。\n曲径通深窈。\n夏果收新脆，金丸落、惊飞鸟。\n浓霭迷岸草。\n蛙声闹。\n骤雨鸣池沼。\n水亭小。\n浮萍破处，帘花檐影颠倒。\n纶巾羽扇，困卧北窗清晓。\n屏里吴山梦自到。", 
    "rhythmic": "隔浦莲・隔浦莲近拍"
  }, 
  {
    "author": "周邦彦", 
    "content": "蝉咽凉柯，燕飞尘幕，漏阁签声时度。\n倦脱纶巾，困便湘竹，桐阴半侵朱户。\n向抱影凝情处。\n时闻打窗雨。\n耿无语。\n叹文圆、近来多病，情绪懒，尊酒易成间阻。\n缥缈玉京人，想依然、京兆眉妩。", 
    "rhythmic": "法曲献仙音"
  }, 
  {
    "author": "周邦彦", 
    "content": "水浴清蟾，叶喧凉吹，巷陌马声初断。\n闲依露井，笑扑流萤，惹破画罗轻扇。\n人静夜久凭阑，愁不归眠，立残更箭。\n叹年华一瞬，人今千里，梦沈书远。\n空见说、鬓怯琼梳，容销金镜，渐懒趁时匀染。\n梅风地溽，虹雨苔滋，一架舞红都变。\n谁信无，为伊才减江淹，情伤荀倩。\n但明河影下，还看稀星数点。", 
    "rhythmic": "过秦楼"
  }, 
  {
    "author": "周邦彦", 
    "content": "暮霞霁雨，小莲出水红妆靓。\n风定。\n看步袜江妃照明镜。\n飞萤度暗草，秉烛游花径。\n人静。\n携艳质、追凉就槐影。\n金环皓腕，雪藕清泉莹。\n谁念省。\n满身香、犹是旧荀令。", 
    "rhythmic": "侧犯"
  }, 
  {
    "author": "周邦彦", 
    "content": "暗叶啼风雨，窗外晓色珑。\n散水麝，小池东。\n乱一岸芙蓉。\n蕲州簟展双纹浪，轻帐翠缕如空。\n梦念远别、泪痕重。\n淡铅脸斜红。\n忡忡。\n嗟憔悴、新宽带结，羞艳冶、都销镜中。", 
    "rhythmic": "塞翁吟"
  }, 
  {
    "author": "周邦彦", 
    "content": "燎沈香，消溽暑。\n鸟雀呼晴，侵晓窥檐语。\n叶上初阳乾宿雨，水面清圆，一一风荷举。\n故乡遥，何日去。\n家住吴门，久作长安旅。\n五月渔郎相忆否。\n小楫轻舟，梦入芙蓉浦。", 
    "rhythmic": "苏幕遮"
  }, 
  {
    "author": "周邦彦", 
    "content": "日射红蜡蒂香。\n风乾微汗粉襟凉。\n碧纱对掩簟纹光。\n自剪柳枝明画阁，戏抛莲种横塘。\n长亭无事好思量。", 
    "rhythmic": "浣溪沙"
  }, 
  {
    "author": "周邦彦", 
    "content": "翠葆参差竹径成。\n新荷跳雨泪珠倾。\n曲阑斜转小池亭。\n风约帘衣归燕急，水摇扇影戏鱼惊。\n柳梢残日弄微晴。", 
    "rhythmic": "浣溪沙"
  }, 
  {
    "author": "周邦彦", 
    "content": "薄薄纱橱望似空。\n簟纹如水浸芙蓉。\n起来娇眼未惺惚。\n强整罗衣抬皓腕，更将纨扇掩酥胸。\n羞郎何事面微红。", 
    "rhythmic": "浣溪沙"
  }, 
  {
    "author": "周邦彦", 
    "content": "宝扇轻圆浅画缯。\n象床平稳细穿藤。\n飞蝇不到避壶冰。\n翠枕面凉频忆睡，玉箫手汗错成声。\n日长无力要人凭。", 
    "rhythmic": "浣溪沙"
  }, 
  {
    "author": "周邦彦", 
    "content": "征骑初停，酒行莫放离歌举。\n柳汀莲浦。\n看尽江南路。\n苦恨斜阳，冉冉催人去。\n空回顾。\n淡烟横素。\n不见扬鞭处。", 
    "rhythmic": "点绛唇"
  }, 
  {
    "author": "周邦彦", 
    "content": "出林杏子落金盘。\n齿软怕尝酸。\n可惜半残青紫，犹有小唇丹。\n南陌上，落花闲。\n雨斑斑。\n不言不语，一段伤春，都在眉间。", 
    "rhythmic": "诉衷情"
  }, 
  {
    "author": "周邦彦", 
    "content": "枫林凋晚叶，关河迥，楚客惨将归。\n望一川暝霭，雁声哀怨，半规凉月，人影参差。\n酒醒後，泪花销凤蜡，风幕卷金泥。\n砧杵韵高，唤回残梦，绮罗香减，牵起馀悲。\n亭皋分襟地，难拚处、偏是掩面牵衣。\n何况怨怀长结，重见无期。", 
    "rhythmic": "风流子"
  }, 
  {
    "author": "周邦彦", 
    "content": "川原澄映，烟月冥，去舟如叶。\n岸足沙平，蒲根水冷留雁唼。\n别有孤角吟秋，对晓风呜轧。\n红日三竿，醉头扶起还怯。\n离思相萦，渐看看、鬓丝堪镊。", 
    "rhythmic": "华胥引"
  }, 
  {
    "author": "周邦彦", 
    "content": "地僻无锺鼓。\n残灯灭，夜长人倦难度。\n寒吹断梗，风翻暗雪，洒窗填户。\n宾鸿谩说传书，算过尽、千俦万侣。\n始信得、庾信愁多，江淹恨极须赋。\n凄凉病损文园，徽弦乍拂，音韵先苦。\n淮山夜月，金城暮草，梦魂飞去。", 
    "rhythmic": "宴清都"
  }, 
  {
    "author": "周邦彦", 
    "content": "浮云护月，未放满朱扉。\n鼠摇暗壁，萤度破窗，偷入书帏。\n秋意浓，闲伫立、庭柯影里。\n好风襟袖先知。\n夜何其。\n江南路绕重山，心知谩与前期。\n奈向灯前堕泪，肠断萧娘，旧日书辞。", 
    "rhythmic": "四园竹"
  }, 
  {
    "author": "周邦彦", 
    "content": "绿芜凋尽台城路，殊乡又逢秋晚。\n暮雨生寒，鸣蛩劝织，深阁时闻裁剪。\n云窗静掩。\n叹重拂罗，顿疏花簟。\n尚有囊，露萤清夜照书卷。\n荆江留滞最久，故人相望处，离思何限。\n渭水西风，长安乱叶，空忆诗情宛转。\n凭高眺远。\n正玉液新，蟹螯初荐。\n醉倒山翁，但愁斜照敛。", 
    "rhythmic": "齐天乐"
  }, 
  {
    "author": "周邦彦", 
    "content": "郊原雨过金英秀。\n风扫霜威寒入袖。\n感君一曲断肠歌，劝我十分和泪酒。\n古道尘清榆柳瘦。", 
    "rhythmic": "木兰花・玉楼春"
  }, 
  {
    "author": "周邦彦", 
    "content": "露迷衰草。\n疏星挂，凉蟾低下林表。\n素娥青女斗婵娟，正倍添凄悄。\n渐飒飒、丹枫撼晓。\n横天云浪鱼鳞小。\n似故人相看，又透入、清辉半饷，特地留照。\n迢递望极关山，波穿千里，度日如岁难到。\n凤楼今夜听秋风，奈五更愁抱。\n想玉匣、哀弦闭了。", 
    "rhythmic": "霜叶飞"
  }, 
  {
    "author": "周邦彦", 
    "content": "寒莹晚空，点清镜、断霞孤鹜。\n对客馆深扃，霜草未衰更绿。\n倦游厌旅，但梦绕、阿娇金屋。\n想故人别後，尽日空疑风竹。\n塞北氍毹，江南图障，是处温燠。\n更花管云笺，犹写寄情旧曲。", 
    "rhythmic": "蕙兰芳引"
  }, 
  {
    "author": "周邦彦", 
    "content": "暮色分平野。\n傍苇岸、征帆卸。\n烟村极浦，树藏孤馆，秋景如画。\n渐别离气味难禁也。\n更物象、供潇洒。\n念多材浑衰减，一怀幽恨难写。\n追念绮窗人，天然自、风韵娴雅。\n竟夕起相思，谩嗟怨遥夜。", 
    "rhythmic": "塞垣春"
  }, 
  {
    "author": "周邦彦", 
    "content": "苍藓沿阶，冷萤粘屋，庭树望秋先陨。\n渐雨凄风迅。\n澹暮色，倍觉园林清润。\n汉姬纨扇在，重吟玩、弃掷未忍。\n登山临水，此恨自古，销磨不尽。\n牵引。\n记试酒归时，映月同看雁阵。\n宝幄香缨，熏炉象尺，夜寒灯晕。", 
    "rhythmic": "丁香结"
  }, 
  {
    "author": "周邦彦", 
    "content": "波落寒汀，村渡向晚，遥看数点帆小。\n乱叶翻鸦，惊风破雁，天角孤云缥缈。\n官柳萧疏，甚尚挂、微微残照。\n景物关情，川途换目，顿来催老。\n渐解狂朋欢意少。\n奈犹被、思牵情绕。\n座上琴心，机中锦字，觉最萦怀抱。", 
    "rhythmic": "氐州第一"
  }, 
  {
    "author": "周邦彦", 
    "content": "候馆丹枫吹尽，面旋随风舞。\n夜寒霜月，飞来伴孤旅。\n还是独拥秋衾，梦馀酒困都醒，满怀离苦。\n甚情绪。\n深念凌波微步。", 
    "rhythmic": "解蹀躞"
  }, 
  {
    "author": "周邦彦", 
    "content": "并刀如水，吴盐胜雪，纤手破新橙。\n锦幄初温，兽烟不断，相对坐调笙。", 
    "rhythmic": "少年游"
  }, 
  {
    "author": "周邦彦", 
    "content": "云接平冈，山围寒野，路回渐转孤城。\n衰柳啼鸦，惊风驱雁，动人一片秋声。\n倦途休驾，澹烟里、微茫见星。\n尘埃憔悴，生怕黄昏，离思牵萦。\n华堂旧日逢迎。\n花艳参差，香雾飘零。\n弦管当头，偏怜娇凤，夜深簧暖笙清。", 
    "rhythmic": "庆春宫・高阳台"
  }, 
  {
    "author": "周邦彦", 
    "content": "冬衣初染远山青。\n双丝云雁绫。\n夜寒袖湿欲成冰。\n都缘珠泪零。\n情黯黯，闷腾腾。\n身如秋後蝇。", 
    "rhythmic": "醉桃源・阮郎归"
  }, 
  {
    "author": "周邦彦", 
    "content": "菖蒲叶老水平沙。\n临流苏小家。\n画阑曲径宛秋蛇。\n金英垂露华。\n烧蜜炬，引莲娃。\n酒香薰脸霞。", 
    "rhythmic": "醉桃源・阮郎归"
  }, 
  {
    "author": "周邦彦", 
    "content": "孤馆迢迢，暮天草露沾衣润。\n夜来秋近。\n月晕通风信。\n今日原头，黄叶飞成阵。\n知人闷。\n故来相趁。\n共结临岐恨。", 
    "rhythmic": "点绛唇"
  }, 
  {
    "author": "周邦彦", 
    "content": "叶下斜阳照水。\n卷轻浪、沈沈千里。\n桥上酸风射眸子。\n立多时，看黄昏，灯火市。\n古屋寒窗底。\n听几片、井桐飞坠。", 
    "rhythmic": "夜游宫"
  }, 
  {
    "author": "周邦彦", 
    "content": "客去车尘未敛。\n古帘暗、雨苔千点。\n月皎风清在处见。\n奈今宵，照初弦，吹一箭。\n池曲河声转。\n念归计，眼迷魂乱。", 
    "rhythmic": "夜游宫"
  }, 
  {
    "author": "周邦彦", 
    "content": "堤前亭午未融霜。\n风紧雁无行。\n重寻旧日岐路，茸帽北游装。\n期信杳，别离长。\n远情伤。\n风翻酒幔，寒凝茶烟，又是何乡。", 
    "rhythmic": "诉衷情"
  }, 
  {
    "author": "周邦彦", 
    "content": "枝头风势渐小。\n看暮鸦飞了。\n又是黄昏，闭门收返照。\n江南人去路缈。", 
    "rhythmic": "伤情怨・清商怨"
  }, 
  {
    "author": "周邦彦", 
    "content": "高柳春才软，冻梅寒更香。\n暮雪助清峭，玉尘散林塘。\n那堪飘风递冷，故遣度幕穿窗。\n似欲料理新妆。\n呵手弄丝簧。\n冷落词赋客，萧索水云乡。", 
    "rhythmic": "红林擒近"
  }, 
  {
    "author": "周邦彦", 
    "content": "风雪惊初霁，水乡增暮寒。\n树杪坠飞羽，檐牙挂琅。\n才喜门堆巷积，可惜迤逦销残。\n渐看低竹翩翻。\n清池涨微澜。\n步屐晴正好，宴席晚方欢。", 
    "rhythmic": "红林擒近"
  }, 
  {
    "author": "周邦彦", 
    "content": "金花落烬灯，银砾鸣窗雪。\n夜深微漏断，行人绝。\n风扉不定，竹圃琅折。\n玉人新间阔。\n著甚情，更当恁地时节。\n无言枕，帐底流清血。\n愁如春後絮，来相接。\n知他那里，争信人心切。", 
    "rhythmic": "满路花・促拍满路花"
  }, 
  {
    "author": "周邦彦", 
    "content": "风销焰蜡，露烘炉。\n花市光相射。\n桂华流瓦。\n纤云散，耿耿素娥欲下。\n衣裳淡雅。\n看楚女、纤腰一把。\n箫鼓喧，人影参差，满路飘香麝。\n因念都城放夜。\n望千门如昼，嬉笑游冶。\n钿车罗帕。\n相逢处，自有暗尘随马。\n年光是也。\n唯只见、旧情衰谢。\n清漏移，飞盖归来，从舞休歌罢。", 
    "rhythmic": "解语花"
  }, 
  {
    "author": "周邦彦", 
    "content": "快风收雨，亭馆清残燠。\n池光静横秋影，岸柳如新沐。\n闻道宜城酒美，昨日新醅熟。\n轻镳相逐。\n冲泥策马，来折东篱半开菊。\n华堂花艳对列，一一惊郎目。\n歌韵巧共泉声，间杂琮玉。\n惆怅周郎已老，莫唱当时曲。", 
    "rhythmic": "六么令"
  }, 
  {
    "author": "周邦彦", 
    "content": "霁景、对霜蟾乍升，素烟如扫。\n千林夜缟。\n徘徊处、渐移深窈。\n何人正弄，孤影蹁跹，西窗悄。\n冒霜冷貂裘，玉邀云表。\n共寒光、饮清。\n淮左旧游，记送行人，归来山路。\n驻马望素魄，印遥碧、金枢小。\n爱秀色、初娟好。\n念漂浮、绵绵思远道。", 
    "rhythmic": "倒犯"
  }, 
  {
    "author": "周邦彦", 
    "content": "对宿烟收，春禽静，飞雨时鸣高屋。\n墙头青玉旆，洗铅霜都尽，嫩梢相触。\n润逼琴丝，寒侵枕障，虫网吹沾帘竹。\n邮亭无人处，听檐声不断，困眠初熟。\n奈愁极顿惊，梦轻难记，自怜幽独。\n行人归意速。\n最先念、流潦妨车毂。\n怎奈向、兰成憔悴，卫清羸，等闲时、易伤心目。\n未怪平阳客，双泪落、笛中哀曲。\n况萧索、青芜国。", 
    "rhythmic": "大"
  }, 
  {
    "author": "周邦彦", 
    "content": "溪源新腊後。\n见数朵江梅，剪裁初就。\n晕酥砌玉芳英嫩，故把春心轻漏。\n前村昨夜，想弄月、黄昏时候。\n孤岸峭，疏影横斜，浓香暗沾襟袖。\n尊前赋与多材，问岭外风光，故人知否。\n寿阳谩斗。\n终不似，照水一枝清瘦。\n风娇雨秀。", 
    "rhythmic": "玉烛新"
  }, 
  {
    "author": "周邦彦", 
    "content": "粉墙低，梅花照眼，依然旧风味。\n露痕轻缀。\n疑净洗铅华，无限佳丽。\n去年胜赏曾孤倚。\n冰盘同宴喜。\n更可惜，雪中高树，香篝熏素被。\n今年对花最匆匆，相逢似有恨，依依愁悴。\n吟望久，青苔上、旋看飞坠。", 
    "rhythmic": "花犯"
  }, 
  {
    "author": "周邦彦", 
    "content": "肌肤绰约真仙子，来伴冰霜。\n洗尽铅黄。\n素面初无一点妆。\n寻花不用持银烛，暗里闻香。", 
    "rhythmic": "丑奴儿・采桑子"
  }, 
  {
    "author": "周邦彦", 
    "content": "素肌应怯馀寒，艳阳占立青芜地。\n樊川照日，灵关遮路，残红敛避。\n传火楼台，妒花风雨，长门深闭。\n亚帘栊半湿，一枝在手，偏勾引、黄昏泪。\n别有风前月底。\n布繁英、满圆歌吹。\n朱铅退尽，潘妃却酒，昭君乍起。\n雪浪翻空，粉裳缟夜，不成春意。\n恨玉容不见，琼英谩好，与何人比。", 
    "rhythmic": "水龙吟"
  }, 
  {
    "author": "周邦彦", 
    "content": "正单衣试酒，恨客里、光阴虚掷。\n愿春暂留，春归如过翼。\n一去无迹。\n为问花何在，夜来风雨，葬楚宫倾国。\n钗钿堕处遗香泽。\n乱点桃蹊，轻翻柳陌。\n多情为谁追惜。\n但蜂媒蝶使，时叩窗隔。\n东园岑寂。\n渐蒙笼暗碧。\n静绕珍丛底，成叹息。\n长条故惹行客。\n似牵衣待话，别情无极。\n残英小、强簪巾帻。\n终不似一朵，钗头颤袅，向人侧。", 
    "rhythmic": "六丑"
  }, 
  {
    "author": "周邦彦", 
    "content": "金闺平帖春云暖。\n昼漏花前短。\n玉颜酒解艳红消。\n一面捧心啼困、不成娇。\n别来新翠迷行径。\n窗锁玲珑影。\n砑绫小字夜来封。\n斜倚曲栏凝睇、数归鸿。", 
    "rhythmic": "虞美人"
  }, 
  {
    "author": "周邦彦", 
    "content": "廉纤小雨池塘遍。\n细点看萍面。\n一双燕子守朱门。\n比似寻常时候、易黄昏。\n宜城酒泛浮香絮。\n细作更阑语。\n相将羁思乱如云。\n又是一窗灯影、两愁人。", 
    "rhythmic": "虞美人"
  }, 
  {
    "author": "周邦彦", 
    "content": "柳阴直。\n烟里丝丝弄碧。\n隋堤上、曾见几番，拂水飘绵送行色。\n登临望故国。\n谁识。\n京华倦客。\n长亭路，年去岁来，应折柔条过千尺。\n闲寻旧踪迹。\n又酒趁哀弦，灯照离席。\n梨花榆火催寒食。\n愁一箭风快，半篙波暖，回头迢递便数驿。\n望人在天北。\n凄恻。\n恨堆积。\n渐别浦萦回，津堠岑寂。\n斜阳冉冉春无极。", 
    "rhythmic": "兰陵王"
  }, 
  {
    "author": "周邦彦", 
    "content": "爱日轻明新雪後。\n柳眼星星，渐欲穿窗牖。\n不待长亭倾别酒。\n一枝已入骚人手。\n浅浅蓝轻蜡透。\n过尽冰霜，便与春争秀。\n强对青铜簪白首。\n老来风味难依旧。", 
    "rhythmic": "蝶恋花"
  }, 
  {
    "author": "周邦彦", 
    "content": "桃萼新香梅落後。\n暗叶藏鸦，苒苒垂亭牖。\n舞困低迷如著酒。\n乱丝偏近游人手。\n雨过朦胧斜日透。\n客舍青青，特地添明秀。\n莫话扬鞭回别首。\n渭城荒远无交旧。", 
    "rhythmic": "蝶恋花"
  }, 
  {
    "author": "周邦彦", 
    "content": "蠢蠢黄金初脱後。\n暖日飞绵，取次粘窗牖。\n不见长条低拂酒。\n赠行应已输先手。\n莺掷金梭飞不透。\n小榭危楼，处处添奇秀。\n何日隋堤萦马首。\n路长人倦空思旧。", 
    "rhythmic": "蝶恋花"
  }, 
  {
    "author": "周邦彦", 
    "content": "小阁阴阴人寂後。\n翠幕褰风，烛影摇疏牖。\n夜半霜寒初索酒。\n金刀正在柔荑手。\n彩薄粉轻光欲透。\n小叶尖新，未放双眉秀。\n记得长条垂首。\n别离情味还依旧。", 
    "rhythmic": "蝶恋花"
  }, 
  {
    "author": "周邦彦", 
    "content": "佳丽地。\n南朝盛事谁记。\n山围故国绕清江，髻鬟对起。\n怒涛寂寞打孤城，风樯遥度天际。\n断崖树，犹倒倚。\n莫愁艇子曾系。\n空馀旧迹郁苍苍，雾沈半垒。\n夜深月过女墙来，赏心东望淮水。\n酒旗戏鼓甚处市。\n想依稀、王谢邻里。", 
    "rhythmic": "西河"
  }, 
  {
    "author": "周邦彦", 
    "content": "佳约人未知，背地伊先变。\n恶会称停事，看深浅。\n如今信我，委的论长远。\n好来无可怨。\n洎合教伊，因些事後分散。\n密意都休，待说先肠断。\n此恨除非是，天相念。\n坚心更守，未死终相见。", 
    "rhythmic": "归去难・促拍满路花"
  }, 
  {
    "author": "周邦彦", 
    "content": "浮玉飞琼，向邃馆静轩，倍增清绝。\n夜窗垂练，何用交光明月。\n近闻道、官阁多梅，趁暗香未远，冻蕊初发。\n倩谁摘取，寄赠情人桃叶。\n回文近传锦字，道为君瘦损，是人都说。\n祆知染红著手，胶梳粘发。\n转思量、镇长堕睫。", 
    "rhythmic": "三部乐"
  }, 
  {
    "author": "周邦彦", 
    "content": "银河宛转三千曲。\n浴凫飞鹭澄波绿。\n何处是归舟。\n夕阳江上楼。\n天憎梅浪发。\n故下封枝雪。\n深院卷帘看。\n应怜江上寒。", 
    "rhythmic": "菩萨蛮"
  }, 
  {
    "author": "周邦彦", 
    "content": "夜阑人静。\n月痕寄、梅梢疏影。\n帘外曲角栏干近。\n旧携手处，花发雾寒成阵。\n应是不禁愁与恨。\n纵相逢难问。\n黛眉曾把春衫印。", 
    "rhythmic": "品令"
  }, 
  {
    "author": "周邦彦", 
    "content": "玉琴虚下伤心泪。\n只有文君知曲意。\n帘烘楼迥月宜人，酒暖香融春有味。\n萋萋芳草迷千里。", 
    "rhythmic": "玉楼春"
  }, 
  {
    "author": "周邦彦", 
    "content": "双阙笼嘉气，寒威日晚，岁华将暮。\n小院闲庭，对寒梅照雪，淡烟凝素。\n忍当迅景，动无限、伤春情绪。\n犹赖是、上苑风光渐好，芳容将煦。\n草荚兰芽渐吐。\n且寻芳、更休思虑。\n这浮世、甚驱驰利禄，奔竞尘土。", 
    "rhythmic": "黄鹂绕碧树"
  }, 
  {
    "author": "周邦彦", 
    "content": "帘烘泪雨乾，酒压愁城破。\n冰壶防饮渴，培残火。\n朱消粉退，绝胜新梳裹。\n不是寒宵短，日上三竿，人犹要同卧。\n如今多病，寂寞章台左。\n黄昏风弄雪，门深锁。\n兰房密爱，万种思量过。", 
    "rhythmic": "满路花・促拍满路花"
  }, 
  {
    "author": "周邦彦", 
    "content": "上马人扶残醉，晓风吹未醒。\n映水曲、翠瓦朱檐，垂杨里、乍见津亭。\n当时曾题败壁，蛛丝罩、淡墨苔晕青。\n念去来、岁月如流，徘徊久、叹息愁思盈。\n去去倦寻路程。\n江陵旧事，何曾再问杨琼。\n旧曲凄清。\n敛愁黛、与谁听。\n尊前故人如在，想念我、最关情。", 
    "rhythmic": "绮寮怨"
  }, 
  {
    "author": "周邦彦", 
    "content": "夜色催更，清尘收露，小曲幽坊月暗。\n竹槛灯窗，识秋娘庭院。\n笑相遇，似觉琼枝玉树，暖日明霞光烂。\n水眄兰情，总平生稀见。\n画图中、旧识春风面。\n谁知道、自到瑶台畔。\n眷恋雨润云温，苦惊风吹散。\n念荒寒、寄宿无人馆。", 
    "rhythmic": "拜星月・拜星月慢"
  }, 
  {
    "author": "周邦彦", 
    "content": "隋堤路。\n渐日晚、密霭生深树。\n阴阴淡月笼沙，还宿河桥深处。\n无情画舸，都不管、烟波隔南浦。\n等行人、醉拥重衾，载将离恨归去。\n因念旧客京华，长偎傍、疏林小槛欢聚。\n冶叶倡条俱相识，仍惯见、珠歌翠舞。", 
    "rhythmic": "尉迟杯"
  }, 
  {
    "author": "周邦彦", 
    "content": "暗尘四敛。\n楼观迥出，高映孤馆。\n清漏将短。\n厌闻夜久，签声动书幔。\n桂华又满。\n闲步露草，偏爱幽远。\n花气清婉，望中迤逦，城阴度河岸。\n倦客最萧索，醉倚斜桥穿柳线。\n还似汴堤，虹梁横水面。\n看浪春灯，舟下如箭。\n此行重见。", 
    "rhythmic": "绕佛阁"
  }, 
  {
    "author": "周邦彦", 
    "content": "州夹苍崖，下枕江山是城郭。\n望海霞接日，红翻水面，晴风吹草，青摇山脚。\n波暖凫作。\n沙痕退、夜潮正落。\n疏林外、一点炊烟，渡口参差正寥廓。\n自叹劳生，经年何事，京华信漂泊。\n念渚蒲汀柳，空归闲梦，风轮雨楫，终辜前约。", 
    "rhythmic": "一寸金"
  }, 
  {
    "author": "周邦彦", 
    "content": "月皎惊乌栖不定。\n更漏将残，辘，牵金井。\n唤起两眸清炯炯。\n泪花落枕红棉泠。\n执手霜风吹鬓影。\n去意徊徨，别语愁难听。\n楼上阑干横斗柄。\n露寒人远鸡相应。", 
    "rhythmic": "蝶恋花"
  }, 
  {
    "author": "周邦彦", 
    "content": "尘满一文绣。\n泪湿领巾红皱。\n初暖绮罗轻，腰胜武昌官柳。\n长昼。\n长昼。\n困卧午窗中酒。", 
    "rhythmic": "如梦令"
  }, 
  {
    "author": "周邦彦", 
    "content": "门外迢迢行路。\n谁送郎边尺素。\n巷陌雨馀风，当面湿花飞去。\n无绪。\n无绪。\n闲处偷垂玉箸。", 
    "rhythmic": "如梦令"
  }, 
  {
    "author": "周邦彦", 
    "content": "蜀丝趁日染乾红。\n微暖面脂融。\n博山细篆霭房栊。\n静看打窗虫。\n愁多胆怯疑虚幕，声不断、暮景疏钟。", 
    "rhythmic": "月中行・月宫春"
  }, 
  {
    "author": "周邦彦", 
    "content": "日薄尘飞官路平。\n眼前喜见汴河倾。\n地遥人倦莫兼程。", 
    "rhythmic": "浣沙溪・浣溪沙"
  }, 
  {
    "author": "周邦彦", 
    "content": "贪向津亭拥去车。\n不辞泥雨溅罗襦。\n泪多脂粉了无馀。", 
    "rhythmic": "浣沙溪・浣溪沙"
  }, 
  {
    "author": "周邦彦", 
    "content": "不为萧娘旧约寒。\n何因容易别长安。\n预愁衣上粉痕乾。", 
    "rhythmic": "浣沙溪・浣溪沙"
  }, 
  {
    "author": "周邦彦", 
    "content": "辽鹤归来，故乡多少伤心地。\n寸书不寄。\n鱼浪空千里。\n凭仗桃根，说与凄凉意。\n愁无际。\n旧时衣袂。\n犹有东门泪。", 
    "rhythmic": "点绛唇"
  }, 
  {
    "author": "周邦彦", 
    "content": "檐牙缥缈小倡楼。\n凉月挂银钩。\n聒席笙歌，透帘灯火，风景似扬州。", 
    "rhythmic": "少年游"
  }, 
  {
    "author": "周邦彦", 
    "content": "歌席上，无赖是横波。\n宝髻玲珑玉燕，绣巾柔腻掩香罗。\n人好自宜多。\n无个事，因甚敛双蛾。", 
    "rhythmic": "望江南・忆江南"
  }, 
  {
    "author": "周邦彦", 
    "content": "衣染莺黄。\n爱停歌驻拍，劝酒持觞。\n低鬟蝉影动，私语口脂香。\n檐露滴，竹风凉。\n拚剧饮淋浪。\n夜渐深，笼灯就月，子细端相。\n知音见说无双。\n解移宫换羽，未怕周郎。\n长颦知有恨，贪耍不成妆。\n些个事，恼人肠。", 
    "rhythmic": "意难忘"
  }, 
  {
    "author": "周邦彦", 
    "content": "人人花艳明春柳。\n忆筵上、偷携手。\n趁歌停舞罢来相就。\n醒醒个、无些酒。\n比目香囊新刺绣。", 
    "rhythmic": "迎春乐"
  }, 
  {
    "author": "周邦彦", 
    "content": "莫倚能歌敛黛眉。\n此歌能有几人知。\n他日相逢花月底。\n重理。\n好声须记得来时。\n苦恨城头更漏永，无情岂解惜分飞。\n休诉金尊推玉臂。", 
    "rhythmic": "定风波"
  }, 
  {
    "author": "周邦彦", 
    "content": "画烛寻欢去，羸马载愁归。\n念取酒东垆，尊虽近，采花南浦，蜂蝶须知。\n自分袂、天阔鸿稀。\n空怀梦约心期。", 
    "rhythmic": "红罗袄"
  }, 
  {
    "author": "周邦彦", 
    "content": "当时携手城东道。\n月堕檐牙人睡了。\n酒边难使客愁惊，帐底不教春梦到。\n别来人事如秋草。", 
    "rhythmic": "玉楼春"
  }, 
  {
    "author": "周邦彦", 
    "content": "大堤花艳惊郎目。\n秀色华看不足。\n休将宝瑟写幽怀，座上有人能顾曲。\n平波落照涵玉。", 
    "rhythmic": "玉楼春"
  }, 
  {
    "author": "周邦彦", 
    "content": "玉奁收起新妆了。\n鬓畔斜枝红袅袅。\n浅颦轻笑百般宜，试著春衫犹更好。\n裁金簇翠天机巧。", 
    "rhythmic": "玉楼春"
  }, 
  {
    "author": "周邦彦", 
    "content": "桃溪不作从容住。\n秋藕绝来无续处。\n当时相候赤栏桥，今日独寻黄叶路。\n烟中列岫青无数。", 
    "rhythmic": "玉楼春"
  }, 
  {
    "author": "周邦彦", 
    "content": "河桥送人处，凉夜何其。\n斜月远堕馀辉。\n铜盘烛泪已流尽，霏霏凉露沾衣。\n相将散离会，探风前津鼓，树杪参旗。\n华骢会意，纵扬鞭、亦自行迟。\n迢递路回清野，人语渐无闻，空带愁归。\n何意重红满地，遗钿不见，斜径都迷。", 
    "rhythmic": "夜飞鹊・夜飞鹊慢"
  }, 
  {
    "author": "周邦彦", 
    "content": "花竹深，房栊好。\n夜阒无人到。\n隔窗寒雨，向壁孤灯弄馀照。\n泪多罗袖重，意密莺声小。\n正魂惊梦怯，门外已知晓。\n去难留，话未了。\n早促登长道。\n风披宿雾，露洗初阳射林表。", 
    "rhythmic": "早梅芳・喜迁莺"
  }, 
  {
    "author": "周邦彦", 
    "content": "缭墙深，丛竹绕。\n宴席临清沼。\n微呈纤履，故隐烘帘自嬉笑。\n粉香妆晕薄，带紧腰围小。\n看鸿惊凤翥，满座叹轻妙。\n酒醒时，会散了。\n回首城南道。\n河阴高转，露脚斜飞夜将晓。", 
    "rhythmic": "早梅芳・喜迁莺"
  }, 
  {
    "author": "周邦彦", 
    "content": "逗晓看娇面。\n小窗深、弄明未遍。\n爱残朱宿粉云鬟乱。\n最好是、帐中见。\n说梦双蛾微敛。\n锦衾温、酒香未断。", 
    "rhythmic": "凤来朝"
  }, 
  {
    "author": "周邦彦", 
    "content": "昨夜里，又再宿桃源，醉邀仙侣。\n听碧窗风快，珠帘半卷疏雨。\n多少离恨苦。\n方留连啼诉。\n凤帐晓，又是匆匆，独自归去。\n愁睹。\n满怀泪粉，瘦马冲泥寻去路。\n谩回首、烟迷望眼，依稀见朱户。", 
    "rhythmic": "芳草渡・系裙腰"
  }, 
  {
    "author": "周邦彦", 
    "content": "露柳好风标，娇莺能语。\n独占春光最多处。\n浅颦轻笑，未肯等闲分付。\n为谁心子里，长长苦。\n洞房见说，云深无路。\n凭仗青鸾道情素。\n酒空歌断，又被涛江催去。\n怎奈向、言不尽，愁无数。", 
    "rhythmic": "感皇恩"
  }, 
  {
    "author": "周邦彦", 
    "content": "灯前欲去仍留恋。\n肠断朱扉远。\n未须红雨洗香腮。\n待得蔷薇花谢、便归来。\n舞腰歌版闲时按。\n一任傍人看。\n金炉应见旧残煤。\n莫使恩情容易、似寒灰。", 
    "rhythmic": "虞美人"
  }, 
  {
    "author": "周邦彦", 
    "content": "疏篱曲径田家小。\n云树开清晓。\n天寒山色有无中。\n野外一声钟起、送孤蓬。\n添衣策马寻亭堠。\n愁抱惟宜酒。\n菰蒲睡鸭占陂塘。\n纵被行人惊散、又成双。", 
    "rhythmic": "虞美人"
  }, 
  {
    "author": "周邦彦", 
    "content": "玉觞才掩朱弦悄。\n弹指壶天晓。\n回头犹认倚墙花。\n只向小桥南畔、便天涯。\n银蟾依旧当窗满。\n顾影魂先断。\n凄风休半残灯。\n拟倩今宵归梦、到云屏。", 
    "rhythmic": "虞美人"
  }, 
  {
    "author": "周邦彦", 
    "content": "铅华淡伫新妆束。\n好风韵、天然异俗。\n彼此知名，虽然初见，情分先熟。\n垆烟淡淡云屏曲。", 
    "rhythmic": "玉团儿"
  }, 
  {
    "author": "周邦彦", 
    "content": "妍姿艳态腰如束。\n笑无限、桃粗杏俗。\n玉体横陈，云鬟斜坠，春睡还熟。\n夕阳斗转阑干曲。", 
    "rhythmic": "玉团儿"
  }, 
  {
    "author": "周邦彦", 
    "content": "宿雾藏春，馀寒带雨，占得群芳开晚。\n艳初弄秀，倚东风娇懒。\n隔叶黄鹂传好音，唤入深丛中探。\n数枝新，比昨朝、又早红稀香浅。\n眷恋。\n重来倚槛。\n当韶华、未可轻辜双眼。\n赏心随分乐，有清尊檀板。", 
    "rhythmic": "粉蝶儿慢"
  }, 
  {
    "author": "周邦彦", 
    "content": "几日来、真个醉。\n不知道、窗外乱红，已深半指。\n花影被风摇碎。\n拥春酲乍起。\n有个人人，生得济楚，来向耳畔，问道今朝醒未。", 
    "rhythmic": "红窗迥"
  }, 
  {
    "author": "周邦彦", 
    "content": "醉魂乍醒，听一声啼鸟，幽斋岑寂。\n淡日朦胧初破晓，满眼娇晴天色。\n最惜香梅，凌寒偷绽，漏泄春消息。\n池塘芳草，又还淑景催逼。\n因念旧日芳菲，桃花永巷，恰似初相识。\n荏苒时光，因惯却、觅雨寻云踪迹。\n奈有离拆，瑶台月下，回首频思忆。\n重愁叠恨，万般都在胸臆。", 
    "rhythmic": "念奴娇"
  }, 
  {
    "author": "周邦彦", 
    "content": "帘底新霜一夜浓。\n短烛散飞虫。\n曾经洛浦见惊鸿。\n关山隔、梦魂通。\n明星晃晃，回津路转，榆影步花骢。", 
    "rhythmic": "燕归梁"
  }, 
  {
    "author": "周邦彦", 
    "content": "浅带一帆风，向晚来、扁舟稳下南浦。\n迢递阻潇湘，衡皋迥，斜舣蕙兰汀渚。\n危樯影里，断云点点遥天暮。\n菡萏里风，偷送清香，时时微度。\n吾家旧有簪缨，甚顿作天涯，经岁羁旅。\n羌管怎知情，烟波上，黄昏万斛愁绪。\n无言对月，皓彩千里人何处。\n恨无凤翼身，只待而今，飞将归去。", 
    "rhythmic": "南浦"
  }, 
  {
    "author": "周邦彦", 
    "content": "葺金细弱。\n秋风嫩、桂花初著。\n蕊珠宫里人难学。\n花染娇荑，羞映翠云幄。\n清香不与兰荪弱。\n一枝云鬓巧梳掠。", 
    "rhythmic": "醉落魄・一斛珠"
  }, 
  {
    "author": "周邦彦", 
    "content": "嗟乌兔。\n正茫茫、相催无定，只恁东生西没，半均寒暑。\n昨见花红柳绿，处处林茂。\n又睹霜前篱畔，菊散馀香，看看又还秋暮。\n忍思虑。\n念古往贤愚，终归何处。\n争似高堂，日夜笙歌齐举。", 
    "rhythmic": "留客住"
  }, 
  {
    "author": "周邦彦", 
    "content": "夜色澄明。\n天街如水，风力微冷帘旌。\n幽期再偶，坐久相看才喜，欲叹还惊。\n醉眼重醒。\n映雕阑修竹，共数流萤。\n细语轻盈。\n尽银台、挂蜡潜听。\n自初识伊来，便惜妖娆艳质，美眄柔情。\n桃溪换世，鸾驭凌空，有愿须成。\n游丝荡絮，任轻狂、相逐牵萦。\n但连环不解，流水长东，难负深盟。", 
    "rhythmic": "长相思"
  }, 
  {
    "author": "周邦彦", 
    "content": "秀色芳容明眸，就中奇绝。\n细看艳波欲溜，最可惜微重，红绡轻帖。\n匀朱傅粉，几为严妆时睫。\n因个甚、底死嗔人，半饷斜眄费贴燮。\n斗帐里、浓欢意惬。\n带困眼、似开微合。\n曾倚高楼望远，似指笑频，知他谁说。", 
    "rhythmic": "看花回"
  }, 
  {
    "author": "周邦彦", 
    "content": "蕙风初散轻暖，霁景微澄洁。\n秀蕊乍开乍敛，带雨态烟痕，春思纡结。\n危弦弄响，来去惊人莺语滑。\n无赖处，丽日楼台，乱纷歧路思奇绝。\n何计解，黏花系月。\n叹冷落、顿辜佳节。\n犹有当时气味，挂一缕相思，不断如发。", 
    "rhythmic": "看花回"
  }, 
  {
    "author": "周邦彦", 
    "content": "小雨收尘，凉蟾莹彻，水光浮璧。\n谁知怨抑。\n静倚官桥吹笛。\n映宫墙、风叶乱飞，品高调侧人未识。\n想开元旧谱，柯亭遗韵，尽传胸臆。\n阑干四绕，听折柳徘徊，数声终拍。\n寒灯陋馆，最感平阳孤客。", 
    "rhythmic": "月下笛"
  }, 
  {
    "author": "周邦彦", 
    "content": "云作轻阴，风逗细寒，小溪冰冻初结。\n更听得、悲鸣雁度空阔。\n暮雀喧喧聚竹，听竹上清响风敲雪。\n洞户悄，时见香消翠楼，兽煤红。\n凄切。\n念旧欢聚，旧约至此，方惜轻别。\n又还是、离亭楚梅堪折。", 
    "rhythmic": "无闷"
  }, 
  {
    "author": "周邦彦", 
    "content": "生碧香罗粉兰香。\n冷绡缄泪倩谁将。\n故人何在，烟水隔潇湘。", 
    "rhythmic": "相思引"
  }, 
  {
    "author": "周邦彦", 
    "content": "醉凝眸。\n正楚天秋晚，远岸云收。\n草绿莲红，□映小汀洲。\n芰荷香里鸳鸯浦，恨菱歌、惊起眠鸥。\n望去帆、一派湖光，棹声咿哑橹声柔。\n愁窥汴堤细柳，曾舞送莺时，锦缆龙舟。\n拥倾国纤腰皓齿，笑倚楼。", 
    "rhythmic": "青房并蒂莲"
  }, 
  {
    "author": "周邦彦", 
    "content": "山崦笼春，江城吹雨，暮天烟淡云昏。\n酒旗渔市，冷落杏花村。\n苏小当年秀骨，萦蔓草、空想罗裙。\n潮声起，高楼喷笛，五两了无闻。\n凄凉，怀故国，朝钟暮鼓，十载红尘。\n似梦魂迢递，长到吴门。\n闻道花开陌上，歌旧曲、愁杀王孙。\n何时见、□□唤酒，同倒瓮头春。", 
    "rhythmic": "满庭芳"
  }, 
  {
    "author": "周邦彦", 
    "content": "花扑鞭梢，风吹衫袖，马啼初趁轻装。\n都城渐远，芳树隐斜阳。\n未惯羁游况味，征鞍上、满目凄凉。\n今宵里，三更皓月，愁断九回肠。\n佳人，何处去，别时无计，同引离觞。\n但唯有相思，两处难忘。\n去即十分去也，如何向、千种思量。\n凝眸处，黄昏画角，天远路岐长。", 
    "rhythmic": "满庭芳"
  }, 
  {
    "author": "周邦彦", 
    "content": "白玉楼高，广寒宫阙，暮云如幛褰开。\n银河一派，流出碧天来。\n无数星躔玉李，冰轮动、光满楼台。\n登临处，全胜瀛海，弱水浸蓬莱。\n云鬟，香雾湿，月娥韵压，云冻江梅。\n况餐花饮露，莫惜裴徊。\n坐看人间如掌，山河影、倒入琼杯。\n归来晚，笛声吹彻，九万里尘埃。", 
    "rhythmic": "满庭芳"
  }, 
  {
    "author": "周邦彦", 
    "content": "良夜灯光簇如豆。\n占好事、今宵有。\n酒罢歌阑人散後。\n琵琶轻放，语声低颤，灭烛来相就。\n玉体偎人情何厚。\n轻惜轻怜转唧。\n雨散云收眉儿皱。", 
    "rhythmic": "青玉案"
  }, 
  {
    "author": "周邦彦", 
    "content": "一剪梅花万样娇。\n斜插梅枝，略点眉梢。\n轻盈微笑舞低回，何事尊前拍误招。\n夜渐寒深酒渐消。", 
    "rhythmic": "一剪梅・一翦梅"
  }, 
  {
    "author": "周邦彦", 
    "content": "浮花浪蕊，人间无数，开遍朱朱白白。\n瑶池一朵玉芙蓉，秋露洗、丹砂真色。\n晚凉拜月，六铢衣动，应被娥认得。\n翩然欲上广寒宫，横玉度、一声天碧。", 
    "rhythmic": "鹊桥仙令・鹊桥仙"
  }, 
  {
    "author": "周邦彦", 
    "content": "帘卷青楼，东风暖，杨花乱飘晴昼。\n兰袂褪香，罗帐褰红，绣枕旋移相就。\n海棠花谢春融暖，偎人恁、娇波频溜。\n象床稳，鸳衾谩展，浪翻红绉。\n一夜情浓似酒。\n香汗渍鲛绡，几番微透。\n鸾困凤慵，娅姹双眉，画也画应难就。\n问伊可煞□人厚。", 
    "rhythmic": "花心动"
  }, 
  {
    "author": "周邦彦", 
    "content": "一抹残霞，几行新雁，天染云断，红迷阵影，隐约望中，点破晚空澄碧。\n助秋色。\n门掩西风，桥横斜照，青翼未来，浓尘自起，咫尺凤帏，合有人相识。\n叹乖隔。\n知甚时恣与，同携欢适。\n度曲传觞，并鞯飞辔，绮陌画堂连夕。", 
    "rhythmic": "双头莲"
  }, 
  {
    "author": "周邦彦", 
    "content": "仙骨清羸，沈腰憔悴，见傍人、惊怪消瘦。\n柳无言，双眉尽日齐斗。\n都缘薄幸赋情浅，许多时、不成欢偶。\n幸自也，总由他，何须负这心口。\n令人恨，行坐儿断了更思量，没心求守。\n前日相逢，又早见伊仍旧。\n却更被温存後。", 
    "rhythmic": "大有"
  }, 
  {
    "author": "周邦彦", 
    "content": "南枝度腊开全少，疏影当轩。\n一种宜寒。\n自共清蟾别有缘。\n江南风味依然在，玉貌韶颜。", 
    "rhythmic": "丑奴儿・采桑子"
  }, 
  {
    "author": "周邦彦", 
    "content": "香梅开後风传信，绣户先知。\n雾湿罗衣。\n冷艳须攀最远枝。\n高歌羌管吹遥夜，看即分披。", 
    "rhythmic": "丑奴儿・采桑子"
  }, 
  {
    "author": "周邦彦", 
    "content": "鱼尾霞生明远树。\n翠壁黏天，玉叶迎风举。\n一笑相逢蓬海路。\n人间风月如尘土。\n剪水双眸云鬓吐。\n醉倒天瓢，笑语生青雾。\n此会未阑须记取。\n桃花几度吹红雨。", 
    "rhythmic": "蝶恋花"
  }, 
  {
    "author": "周邦彦", 
    "content": "美盼低迷情宛转。\n爱雨怜云，渐觉宽金钏。\n桃李香苞秋不展。\n深心黯黯谁能见。\n宋玉墙高才一觇。\n絮乱丝繁，苦隔春风面。\n歌板未终风色便。\n梦为蝴蝶留芳甸。", 
    "rhythmic": "蝶恋花"
  }, 
  {
    "author": "周邦彦", 
    "content": "晚步芳塘新霁後。\n春意潜来，迤逦通窗牖。\n午睡渐多浓似酒。\n韶华已入东君手。\n嫩绿轻黄成染透。\n烛下工夫，泄漏章台秀。\n拟插芳条须满首。\n管交风味还胜旧。", 
    "rhythmic": "蝶恋花"
  }, 
  {
    "author": "周邦彦", 
    "content": "叶底寻花春欲暮。\n折遍柔枝，满手真珠露。\n不见旧人空旧处。\n对花惹起愁无数。\n却倚阑干吹柳絮。\n粉蝶多情，飞上钗头住。\n若遣郎身如蝶羽。\n芳时争肯抛人去。", 
    "rhythmic": "蝶恋花"
  }, 
  {
    "author": "周邦彦", 
    "content": "酒熟微红生眼尾。\n半额龙香，冉冉飘衣袂。\n云压宝钗撩不起。\n黄金心字双垂耳。\n愁入眉痕添秀美。\n无限柔情，分付西流水。\n忽被惊风吹别泪。\n只应天也知人意。", 
    "rhythmic": "蝶恋花"
  }, 
  {
    "author": "周邦彦", 
    "content": "风鬟雾鬓。\n便觉蓬莱三岛近。\n水秀山明。\n缥缈仙姿画不成。\n广寒丹桂。\n岂是夭桃尘俗世。\n只恐乘风。\n飞上琼楼玉宇中。", 
    "rhythmic": "减字木兰花"
  }, 
  {
    "author": "周邦彦", 
    "content": "歌时宛转饶风措。\n莺语清圆啼玉树。\n断肠归去月三更，薄酒醒来愁万绪。\n孤灯翳翳昏如雾。", 
    "rhythmic": "木兰花令"
  }, 
  {
    "author": "周邦彦", 
    "content": "楼前疏柳，柳外无穷路。\n翠色四天垂，数峰青、高城阔处。\n江湖病眼，偏向此山明，愁无语。\n空凝伫。\n两两昏鸦去。\n平康巷陌，往事如花雨。\n十载却归来，倦追寻、酒旗戏鼓。\n今宵幸有，人似月婵娟，霞袖举。\n杯深注。\n一曲黄金缕。", 
    "rhythmic": "蓦山溪"
  }, 
  {
    "author": "周邦彦", 
    "content": "江天雪意，夜色寒成阵。\n翠袖捧金蕉，酒红潮、香凝沁粉。\n帘波不动，新月淡笼明，香破豆，烛频花，减字歌声稳。\n恨眉羞敛，往事休重问。\n人去小庭空，有梅梢、一枝春信。\n檀心未展，谁为探芳丛，消瘦尽，洗妆匀，应更添风韵。", 
    "rhythmic": "蓦山溪"
  }, 
  {
    "author": "周邦彦", 
    "content": "宝合分时果，金盘弄赐冰。\n晓来阶下按新声。\n恰有一方明月、可中庭。\n露下天如水，风来夜气清。", 
    "rhythmic": "南柯子・南歌子"
  }, 
  {
    "author": "周邦彦", 
    "content": "腻颈凝酥白，轻衫淡粉红。\n碧油凉气透帘栊。\n指点庭花低映，云母屏风。\n恨逐瑶琴写，书劳玉指封。", 
    "rhythmic": "南柯子・南歌子"
  }, 
  {
    "author": "周邦彦", 
    "content": "秋阴时晴向暝，变一庭凄冷。\n伫听寒声，云深无雁影。\n更深人去寂静。", 
    "rhythmic": "关河令・清商怨"
  }, 
  {
    "author": "周邦彦", 
    "content": "举离觞。\n掩洞房。\n箭水泠泠刻漏长。\n愁中看晓光。\n整罗裳。\n脂粉香。\n见扫门前车上霜。\n相持泣路傍。", 
    "rhythmic": "长相思"
  }, 
  {
    "author": "周邦彦", 
    "content": "马如飞。\n归未归。\n谁在河桥见别离。\n修杨委地垂。\n掩面啼。\n人怎知。\n桃李成阴莺哺儿。\n闲行春尽时。", 
    "rhythmic": "长相思"
  }, 
  {
    "author": "周邦彦", 
    "content": "好风浮。\n晚雨收。\n林叶阴阴映舟。\n斜阳明倚楼。\n黯凝眸。\n忆旧游。\n艇子扁舟来莫愁。\n石城风浪秋。", 
    "rhythmic": "长相思"
  }, 
  {
    "author": "周邦彦", 
    "content": "沙棠舟。\n小棹游。\n池水澄澄人影浮。\n锦鳞迟上钩。\n烟云愁。\n箫鼓休。\n再得来时已变秋。\n欲归须少留。", 
    "rhythmic": "长相思"
  }, 
  {
    "author": "周邦彦", 
    "content": "千红万翠。\n簇定清明天气。\n为怜他、种种清香，好难为不醉。\n我爱深如你。", 
    "rhythmic": "万里春"
  }, 
  {
    "author": "周邦彦", 
    "content": "梅雨霁，暑风和。\n高柳乱蝉多。\n小园台榭远池波。\n鱼戏动新荷。\n薄纱厨，轻羽扇。\n枕冷簟凉深院。", 
    "rhythmic": "鹤冲天"
  }, 
  {
    "author": "周邦彦", 
    "content": "白角簟，碧纱厨。\n梅雨乍晴初。\n谢家池畔正清虚。\n香散嫩芙蕖。\n日流金，风解愠。\n一弄素琴歌舞。", 
    "rhythmic": "鹤冲天"
  }, 
  {
    "author": "周邦彦", 
    "content": "长安道，潇洒西风时起。\n尘埃车马晚游行，霸陵烟水。\n乱鸦栖鸟夕阳中，参差霜树相倚。\n到此际。\n愁如苇。\n冷落关河千里。\n追思唐汉昔繁华，断碑残记。\n未央宫阙已成灰，终南依旧浓翠。\n对此景、无限愁思。\n绕天涯、秋蟾如水。", 
    "rhythmic": "西河"
  }, 
  {
    "author": "周邦彦", 
    "content": "暖烟笼细柳。\n弄万缕千丝，年年春色。\n晴风荡无际，浓於酒、偏醉情人调客。\n阑干倚处，度花香、微散酒力。\n对重门半掩，黄昏淡月，院宇深寂。\n愁极。\n因思前事，洞房佳宴，正值寒食。\n寻芳遍赏，金谷里，铜驼陌。\n到而今、鱼雁沈沈无信，天涯常是泪滴。\n早归来，云馆深处，那人正忆。", 
    "rhythmic": "瑞鹤仙"
  }, 
  {
    "author": "周邦彦", 
    "content": "万叶战，秋声露结，雁度砂碛。\n细草和烟尚绿，遥山向晚更碧。\n见隐隐、云边新月白。\n映落照、帘幕千家，听数声何处倚楼笛。\n装点尽秋色。\n脉脉。\n旅情暗自消释。\n念珠玉、临水犹悲感，何况天涯客。\n忆少年歌酒，当时踪迹。\n岁华易老，衣带宽、懊恼心肠终窄。\n飞散後、风流人阻，蓝桥约、怅恨路隔。\n马蹄过、犹嘶旧巷陌。\n叹往事、一一堪伤，旷望极。\n凝思又把阑干拍。", 
    "rhythmic": "浪淘沙"
  }, 
  {
    "author": "周邦彦", 
    "content": "秋气绕城。\n暮角寒鸦未掩门。\n记得佳人冲雨别，吟分。\n别绪多於雨後云。\n小棹碧溪津。\n恰似江南第一春。\n应是采莲闲伴侣，相寻。\n收取莲心与旧人。", 
    "rhythmic": "南乡子"
  }, 
  {
    "author": "周邦彦", 
    "content": "寒夜梦初醒。\n行尽江南万里程。\n早是愁来无会处，时听。\n败叶相传细雨声。\n书信也无凭。\n万事由他别後情。\n谁信归来须及早，长亭。\n短帽轻衫走马迎。", 
    "rhythmic": "南乡子"
  }, 
  {
    "author": "周邦彦", 
    "content": "户外井桐飘。\n淡月疏影共寂寥。\n恐怕霜寒初索被，中宵。\n已觉秋声引雁高。\n罗带束纤腰。\n自剪灯花试彩毫。\n收起一封江北信，明朝。\n为问江头早晚潮。", 
    "rhythmic": "南乡子"
  }, 
  {
    "author": "周邦彦", 
    "content": "轻软舞时腰。\n初学吹笙苦未调。\n谁遣有情知事早，相撩。\n暗举罗巾远见招。\n痴呆一团娇。\n自折长条拨燕巢。\n不道有人潜看著，从教。\n掉下鬟心与凤翘。", 
    "rhythmic": "南乡子"
  }, 
  {
    "author": "周邦彦", 
    "content": "水竹旧院落，樱笋新蔬果。\n嫩英翠幄，红杏交榴火。\n心事暗卜，叶底寻双朵。\n深夜归青琐。\n灯尽酒醒时，晓窗明、钗横鬓。\n怎生那。\n被间阻时多。\n奈愁肠数叠，幽恨万端，好梦还惊破。\n可怪近来，传语也无个。\n莫是人呵。\n真个若人，却因何、逢人问我。", 
    "rhythmic": "浣溪沙慢"
  }, 
  {
    "author": "周邦彦", 
    "content": "一阵斜风横雨。\n薄衣润、新添金缕。\n不谢铅华更清素。\n倚筠窗，弄么弦，娇欲语。\n小阁横香雾。\n正年少、小娥愁绪。", 
    "rhythmic": "夜游宫"
  }, 
  {
    "author": "周邦彦", 
    "content": "当时选舞万人长。\n玉带小排方。\n喧传京国声价，年少最无量。\n花阁迥，酒筵香。\n想难忘。\n而今何事，佯向人前，不认周郎。", 
    "rhythmic": "诉衷情"
  }, 
  {
    "author": "周邦彦", 
    "content": "淡云笼月松溪路。\n长记分携处。\n梦魂连夜绕松溪。\n此夜相逢恰似、梦中时。\n海山陡觉风光好。\n莫惜金尊倒。\n柳花吹雪燕飞忙。\n生怕扁舟归去、断人肠。", 
    "rhythmic": "虞美人"
  }, 
  {
    "author": "周邦彦", 
    "content": "芳脸匀红，黛眉巧画宫妆浅。\n风流天付与精神，全在娇波眼。\n早是萦心可惯。\n向尊前、频频顾眄。\n几回相见，见了还休，争如不见。\n烛影摇红，夜阑饮散春宵短。\n当时谁会唱阳关，离恨天涯远。\n争奈云收雨散。\n凭阑干、东风泪满。\n海棠开後，燕子来时，黄昏深院。", 
    "rhythmic": "烛影摇红"
  }, 
  {
    "author": "周邦彦", 
    "content": "", 
    "rhythmic": "失调名"
  }, 
  {
    "author": "陈", 
    "content": "世间拘碍。\n人不堪时渠不改。\n古有斯人。\n千载谁能继後尘。\n春风入手。\n乐事自应随处有。\n与众熙怡。\n何似幽居独乐时。", 
    "rhythmic": "减字木兰花"
  }, 
  {
    "author": "陈", 
    "content": "结庐人境。\n万事醉来都不醒。\n鸟倦云飞。\n两得无心总是归。\n古人逝矣。\n旧日南窗何处是。\n莫负青春。\n即是升平寄傲人。", 
    "rhythmic": "减字木兰花"
  }, 
  {
    "author": "陈", 
    "content": "槁木形骸，浮云身世，一年两到京华。\n又还乘兴，闲看洛阳花。\n闻道红最好，春归後、终委泥沙。\n忘言处，花开花谢，不似我生涯。\n年华。\n留不住，饥困寝，触处为家。\n这一轮明月，本自无瑕。\n随分冬裘夏葛，都不会、赤水黄芽。\n谁知我，春风一拐，谈笑有丹砂。", 
    "rhythmic": "满庭芳"
  }, 
  {
    "author": "陈", 
    "content": "身如一叶舟，万事潮头起。\n水长船高一任伊，来往洪涛里。\n潮落又潮生，今古长如此。\n後夜开尊独酌时，月满人千里。", 
    "rhythmic": "卜算子"
  }, 
  {
    "author": "陈", 
    "content": "体上衣裳云作缕。\n不论寒暑。\n世间多少老婆禅，犹苦问、台山路。\n堪笑庞翁无趣。", 
    "rhythmic": "一落索"
  }, 
  {
    "author": "陈", 
    "content": "大江北去。\n未到沧溟终不住。\n淮水东流。\n日夜朝宗亦未休。\n香炉烟袅。\n浓淡卷舒终不老。\n寸碧千锺。\n人醉华胥月色中。", 
    "rhythmic": "减字木兰花"
  }, 
  {
    "author": "陈", 
    "content": "华胥月色。\n万水千山同一白。\n南北相望。\n独醉香山旧草堂。\n淮岑妙境。\n十载醺酣犹未醒。\n一腹便便。\n也读春秋也爱眠。", 
    "rhythmic": "减字木兰花"
  }, 
  {
    "author": "陈", 
    "content": "只解劝人归，都不留人住。\n南北东西总是家，劝我归何处。\n去住总由天，天意人难阻。\n若得归时我自归，何必闲言语。", 
    "rhythmic": "卜算子"
  }, 
  {
    "author": "陈", 
    "content": "黄了旧皮肤，最是风流处。\n多少纷纷陌上人，不听春鹃语。\n触目是家山，到了须拈取。\n云散长空月满天，好个还乡路。", 
    "rhythmic": "卜算子"
  }, 
  {
    "author": "陈", 
    "content": "梦里不知眠，觉後眠何在。\n试问眠身与梦身，那个能祗对。\n醉後有人醒，醒了无人醉。\n要识三千与大千，不在微尘外。", 
    "rhythmic": "卜算子"
  }, 
  {
    "author": "陈", 
    "content": "碧空暗淡同云绕。\n渐枕上、风声峭。\n明透纱窗天欲晓。\n珠帘才卷，美人惊报，一夜青山老。\n使君留客金尊倒。\n正千里琼瑶未经扫。", 
    "rhythmic": "青玉案"
  }, 
  {
    "author": "陈", 
    "content": "扁舟东去，极目沧波渺。\n千古送残红，到如今、东流未了。\n午潮方去，江月照还生，千帆起，玉绳低，枕上莺声晓。\n锦囊佳句，韵压池塘草。\n声遏去年云，恼离怀、馀音缭绕。\n倚楼看镜，此意与谁论，一重水，一重山，目断令人老。", 
    "rhythmic": "蓦山溪"
  }, 
  {
    "author": "陈", 
    "content": "世间药院。\n只爱大黄甘草贱。\n急急加工。\n更靠硫黄与鹿茸。\n鹿茸吃了。\n却恨世间凉药少。\n冷热平均。\n须是松根白茯苓。", 
    "rhythmic": "减字木兰花"
  }, 
  {
    "author": "陈", 
    "content": "扰扰匆匆，红尘满袖，自然心在溪山。\n寻思百计，真个不如闲。\n浮世纷华梦影，嚣尘路、来往循环。\n江湖手，长安障日，何似把鱼竿。\n盘旋。\n那忍去，他邦纵好，终异乡关。\n向七峰回首，清泪班班。\n西望烟波万里，扁舟去、何日东还。\n分携处，相期痛饮，莫放酒杯悭。", 
    "rhythmic": "满庭芳"
  }, 
  {
    "author": "陈", 
    "content": "淮叶缤纷，江烟浓淡，别尊同倒寒晖。\n未逢春信，霜露惹征衣。\n往事元无是处，无须待、回首知非。\n春鹃语，从来劝我，常道不如归。\n家山，何处近，江楼帘栋，夕卷朝飞。\n问西江笋蕨，何似鲈肥。\n且置华胥旧梦，忘言处、千古同时。\n君知我，平生心事，相契古来稀。", 
    "rhythmic": "满庭芳"
  }, 
  {
    "author": "陈", 
    "content": "问东州何处，境胜人幽，两俱难得。\n狼山相望，有高堂千尺。\n妙曲轰空，彩云翻袖，乐奏壶天长日。\n笑我飘然，蓬窗竹户，只延山色。\n拟棹觥船，径冲花浪，直造雕筵，共醺仙液。\n仍乞蟠桃，向庐山亲植。", 
    "rhythmic": "醉蓬莱"
  }, 
  {
    "author": "陈", 
    "content": "闻道洛阳花正好，家家庭户春风。\n道人饮去百壶空。\n年年花下醉，看谢几番红。\n此别又从何处去，风萍一任西东。\n语声虽异笑声同。\n一轮深夜月，何处不相逢。", 
    "rhythmic": "临江仙"
  }, 
  {
    "author": "陈", 
    "content": "海角芳菲留不住。\n笔下风生，飞入青云去。\n仙有名天赐与。\n致君事业安排取。\n要识世间平坦路。\n当使人人，各有安心处。\n黑发便逢尧舜主。\n笑人白首归南亩。", 
    "rhythmic": "蝶恋花"
  }, 
  {
    "author": "陈", 
    "content": "咄咄汝何人，眼在眉毛下。\n明月相随万里来，何处分真假。\n问著总无言，有口番成哑。\n荆棘林中自在身，即是知音者。", 
    "rhythmic": "卜算子"
  }, 
  {
    "author": "陈", 
    "content": "有个胡儿模样别。\n满颔髭须，生得浑如漆。\n见说近来头也白。\n髭须那得长长黑。\n□□□□□□□。\n子镊来，须有千堆雪。\n莫向细君容易说。\n恐他嫌你将伊摘。", 
    "rhythmic": "蝶恋花"
  }, 
  {
    "author": "陈", 
    "content": "一尊薄酒。\n满酌劝君君举手。\n不是亲朋。\n谁肯相从寂寞滨。\n人生如梦。\n梦里惺惺何处用。\n盏到休辞。\n醉後全胜未醉时。", 
    "rhythmic": "减字木兰花"
  }, 
  {
    "author": "陈", 
    "content": "从来多唱杜鹃辞。\n如今真个归。\n健帆笑里落湖西。\n回看江浪飞。\n说情话，复何疑。\n临流应赋诗。\n引觞自酌更何之。\n心闲光景迟。", 
    "rhythmic": "阮郎归"
  }, 
  {
    "author": "陈", 
    "content": "", 
    "rhythmic": "失调名"
  }, 
  {
    "author": "陈", 
    "content": "", 
    "rhythmic": "失调名"
  }, 
  {
    "author": "刘山老", 
    "content": "跛子年来，形容何似，俨然一部髭须。\n世间许大，拐上做工夫。\n选甚南州北县，逢著处、酒满葫芦。\n醺醺醉，不知明日，何处度朝晡。\n洛阳，花看了，归来帝里，一事全无。\n又还与瓠羹，再作门徒。\n蓦地思量下水，浪网上、芦席横铺。\n呵呵笑，睢阳门外，有个大南湖。", 
    "rhythmic": "满庭芳"
  }, 
  {
    "author": "邵伯温", 
    "content": "", 
    "rhythmic": "望江南・忆江南"
  }, 
  {
    "author": "邵伯温", 
    "content": "翻翻绣袖上红茵。", 
    "rhythmic": "调笑・调笑令"
  }, 
  {
    "author": "净端", 
    "content": "斗转星移天渐晓。\n蓦然听得鹈鹕叫。\n山寺钟声人浩浩。\n木鱼噪。\n渡船过岸行官道。\n轻舟再奈长江讨。\n重添香饵为钩钓。\n钓得锦鳞船里跳。\n呵呵笑。\n思量天下渔家好。", 
    "rhythmic": "渔家傲"
  }, 
  {
    "author": "净端", 
    "content": "浪静西溪澄似练。\n片帆高挂乘风便。\n始向波心通一线。\n群鱼见。\n当头谁敢先吞咽。\n闪烁锦鳞如闪电。\n灵光今古应无变。\n爱是憎非都已遣。\n回头转。\n一轮明月升苍弁。", 
    "rhythmic": "渔家傲"
  }, 
  {
    "author": "净端", 
    "content": "七宝池中堪下钓。\n八功德水烟波渺。\n池底金沙齐布了。\n羡鱼鸟。\n周回旋绕为阶道。\n白鹤孔雀鹦鹉噪。\n弥陀接引毫光照。\n不是修行何得到。\n一般好。\n西方净土无烦恼。", 
    "rhythmic": "渔家傲"
  }, 
  {
    "author": "净端", 
    "content": "一只孤舟巡海岸。\n盘陀石上垂钩线。\n钓得锦鳞鲜又健。\n堪爱羡。\n龙王见了将珠换。\n钓罢归来莲苑看。\n满堂尽是真罗汉。\n便名香三五片。\n梵□献。\n原来佛不夺众生愿。", 
    "rhythmic": "渔家傲"
  }, 
  {
    "author": "李", 
    "content": "城阴犹有松间雪。\n松间暗淡城头月。\n月下几枝梅。\n为谁今夜开。\n尊前簪素发。\n自拥繁枝折。\n疑是在瑶台。\n宝灯携手来。", 
    "rhythmic": "菩萨蛮"
  }, 
  {
    "author": "李", 
    "content": "玉阑干外清江浦。\n渺渺天涯雨。\n好风如扇雨如帘。\n时见岸花汀草、涨痕添。\n青林枕上关山路。\n卧想乘鸾处。\n碧芜千里信悠悠。\n惟有霎时凉梦、到南州。", 
    "rhythmic": "虞美人令・虞美人"
  }, 
  {
    "author": "李", 
    "content": "唱歌须是，玉人檀口，皓齿冰肤。\n意传心事，语娇声颤，字如贯珠。", 
    "rhythmic": "品令"
  }, 
  {
    "author": "李", 
    "content": "落梅呜咽。\n暗淡城头月。\n吹满江山惊梦蝶。\n唤起画楼伤别。\n帘风轻触银钩。\n梧桐玉露新秋。\n底事琐窗深夜，素娥常伴人愁。", 
    "rhythmic": "清平乐"
  }, 
  {
    "author": "孔夷", 
    "content": "岁穷风雪瓢零，望迷万里云垂冻。\n红绡碎翦，凝酥繁缀，烟深霜重。\n疏影沈波，暗香和月，横斜浮动。\n怅别来，欲把芳菲寄远，还羌管、吹三弄。\n寂寞玉人睡起，污残妆、不胜姣凤。\n盈盈山馆，纷纷客路，相思谁共。\n才与风流，赋称清艳，多情唯宋。\n算襄王，枉被梨花瘦损，又成春梦。", 
    "rhythmic": "水龙吟"
  }, 
  {
    "author": "孔夷", 
    "content": "风悲画角，听单于、三弄落谯门。\n投宿征骑，飞雪满孤村。\n酒市渐闲灯火，正敲窗、乱叶舞纷纷。\n送数声惊雁，下离烟水，嘹唳度寒云。\n好在半胧溪月，到如今、无处不销魂。\n故国梅花归梦，愁损绿罗裙。\n为问暗香闲艳，也相思、万点付啼痕。\n算翠屏应是，两眉馀恨倚黄昏。", 
    "rhythmic": "南浦"
  }, 
  {
    "author": "孔夷", 
    "content": "弄月馀花，团风轻絮，露湿池堂春草。\n莺莺恋友，燕燕将雏，惆怅睡残清晓。\n还似初相见时，携手旗亭，酒香梅小。\n向登临长是，伤春滋味，泪弹多少。\n因甚却、轻许风流，终非长久，又说分飞烦恼。\n罗衣瘦损，绣被香消，那更乱红如扫。", 
    "rhythmic": "惜馀春慢・选冠子"
  }, 
  {
    "author": "孔矩", 
    "content": "数枝凌雪乘冰，嫩英半吐琼酥点。\n南州故苑，何郎遗咏，风台月观。\n疏影横斜，暗香浮动，水寒云晚。\n笑浮花浪蕊，娇春万里，空零落、愁莺燕。\n游子寂寥暮景，向天边、几回相见。\n玉人纤手，殷勤攀赠，欲行微盼。", 
    "rhythmic": "鼓笛慢・水龙吟"
  }, 
  {
    "author": "孔矩", 
    "content": "却月凌风度雪清。\n何郎高咏照花明。\n一枝弄碧传幽信，半额涂黄拾晚荣。\n春思淡，暗香轻。\n江南雨冷若为情。\n犹胜远隔潇湘水，忽到窗前梦不成。", 
    "rhythmic": "鹧鸪天"
  }, 
  {
    "author": "邹浩", 
    "content": "慧眼舒光无不见。\n尘中一一藏经卷。\n闻说大千摊已遍。\n门方便。\n法轮尽向毫端转。\n月挂烛笼知再见。\n西方可履休回盼。\n要与老岑同掣电。\n酬所愿。\n欣逢十二观音面。", 
    "rhythmic": "渔家傲"
  }, 
  {
    "author": "邹浩", 
    "content": "有个头陀修苦行，头上头发毵毵。\n身披一副裙衫。\n紧缠双脚，苦苦要游南。\n闻说度牒朝夕到，并除颔下髭髯。\n钵中无粥住无庵。\n摩登伽处，只恐却重参。", 
    "rhythmic": "临江仙"
  }, 
  {
    "author": "曾诞", 
    "content": "", 
    "rhythmic": "失调名"
  }, 
  {
    "author": "李坦然", 
    "content": "东君虽不语，年华事、今岁恰如期。\n向寒雨望中，晓霜清处，领些春意，开两三枝。\n又不是、山桃红锦烂，溪柳绿摇丝。\n别是一般，孤高风韵，绛裁纤萼，冰剪芳蕤。\n清香还有意，轻飘度勾引，几句新诗。\n须是放怀追赏，莫恁轻离。", 
    "rhythmic": "风流子"
  }, 
  {
    "author": "阮阅", 
    "content": "芝检下中天，春寒犹浅。\n馀闰银蟾许重看。\n满城灯火，又遍高楼深院。\n宝鞍催绣毂，香风软。\n憔悴慢翁，萧条古县。\n随分良辰试开宴。\n且倾芳酒，共听新声弦管。\n夜阑人未散，更筹转。", 
    "rhythmic": "感皇恩"
  }, 
  {
    "author": "阮阅", 
    "content": "驿使初回，新阳才报。\n时和倍觉青春早。\n华灯和月拥朱，花间万点寒星小。\n团扇歌清，重舞妙。\n游人只恐归来悄。\n明年亲侍辇舆行，未应肯记濡须好。", 
    "rhythmic": "踏莎行"
  }, 
  {
    "author": "阮阅", 
    "content": "晓云舒瑞。\n寒影初回长日至。\n罗袜新成。\n更有何人继後尘。\n绮窗寒浅。\n尽道朝来添一线。\n秉烛须游。\n已减铜壶昨夜筹。", 
    "rhythmic": "减字木兰花"
  }, 
  {
    "author": "阮阅", 
    "content": "江入重关，山围翠，湖边自古巢阳。\n正梅残林坞，冰泮池塘。\n闻道当年父老，记梅福、曾隐南昌。", 
    "rhythmic": "锦堂春・锦堂春慢"
  }, 
  {
    "author": "阮阅", 
    "content": "赵家姊妹，合在昭阳殿。\n因甚人间有飞燕。\n见伊底，尽道独步江南，便江北、也何曾惯见。\n惜伊情性好，不解嗔人，长带桃花笑时脸。\n向尊前酒底，得见些时，似恁地、能得几回细看。\n待不眨眼儿、觑著伊，将眨眼底工夫，剩看几遍。", 
    "rhythmic": "洞仙歌"
  }, 
  {
    "author": "阮阅", 
    "content": "楼上黄昏杏花寒。\n斜月小栏干。\n一双燕子，两行征雁，画角声残。\n绮窗人在东风里，洒泪对春闲。\n也应似旧，盈盈秋水，淡淡春山。", 
    "rhythmic": "眼儿媚"
  }, 
  {
    "author": "赵企", 
    "content": "闻道南丹风土美。\n流出溅溅五溪水。\n威仪尽识汉君臣，衣冠已变□番子。\n凯歌还、欢声载路。", 
    "rhythmic": "失调名"
  }, 
  {
    "author": "赵企", 
    "content": "骑马踏红尘，长安重到。\n人面依前似花好。\n旧欢才展，又被新愁分了。\n未成云雨梦，巫山晓。\n千里断肠，关山古道。\n回首高城似天杳。\n满怀离恨，付与落花啼鸟。\n故人何处也，青春老。", 
    "rhythmic": "感皇恩"
  }, 
  {
    "author": "汪存", 
    "content": "玉京此去春犹浅。\n正雪絮、马头零乱。\n娥剪就绿云裳，待来步蟾宫与换。\n明年二月桃花岸。", 
    "rhythmic": "步蟾宫"
  }, 
  {
    "author": "谢逸", 
    "content": "豆蔻梢头春色浅。\n新试纱衣，拂袖东风软。\n红日三竿帘幕卷。\n画楼影里双飞燕。\n拢鬓步摇青玉碾。\n缺样花枝，叶叶蜂儿颤。\n独倚阑干凝望远。\n一川烟草平如剪。", 
    "rhythmic": "蝶恋花"
  }, 
  {
    "author": "谢逸", 
    "content": "柳絮风轻，梨花雨细。\n春阴院落帘垂地。\n碧溪影里小桥横，青帘市上孤烟起。\n镜约关情，琴心破睡。\n轻寒漠漠侵鸳被。\n酒醒霞散脸边红，梦回山蹙眉间翠。", 
    "rhythmic": "踏莎行"
  }, 
  {
    "author": "谢逸", 
    "content": "暄风迟日春光闹。\n蒲萄水绿摇轻棹。\n两岸草烟低。\n青山啼子规。\n归来愁未寝。\n黛浅眉痕沁。\n花影转廊腰。\n红添酒面潮。", 
    "rhythmic": "菩萨蛮"
  }, 
  {
    "author": "谢逸", 
    "content": "纹波面浮。\n蒲芽出水参差碧。\n满院落梅香。\n柳梢初弄黄。\n衣轻红袖皱。\n春困花枝瘦。\n睡起玉钗横。\n隔帘闻晓莺。", 
    "rhythmic": "菩萨蛮"
  }, 
  {
    "author": "谢逸", 
    "content": "楚山削玉云中碧，影落沙汀。\n秋水澄凝。\n一抹江天雁字横。\n金钱满地西风急，红蓼烟轻。\n帘外砧声。\n惊起青楼梦不成。", 
    "rhythmic": "采桑子"
  }, 
  {
    "author": "谢逸", 
    "content": "冰霜林里争先发，独压群花。\n风送清笳。\n更引轻烟淡淡遮。\n抱墙溪水弯环碧，月色清华。\n疏影横斜。\n恰似林逋处士家。", 
    "rhythmic": "采桑子"
  }, 
  {
    "author": "谢逸", 
    "content": "冷猿寒雁淮山远，风袅青帘。\n飞雪廉纤。\n莫道空中是撒盐。\n到时乳鹊喧梧影，晓卷疏帘。\n彩服巡檐。\n索共梅花笑语添。", 
    "rhythmic": "采桑子"
  }, 
  {
    "author": "谢逸", 
    "content": "落寞寒香满院，扶疏清影侵门。\n雪消平野晚烟昏。\n睡起懒匀檀粉。\n皎皎风前玉树，盈盈月下冰魂。\n南枝春信夜来温。\n便觉肌肤瘦损。", 
    "rhythmic": "西江月"
  }, 
  {
    "author": "谢逸", 
    "content": "花额上堆翠葆，远山横处星眸。\n绛宫深锁暮云浮。\n月破黄昏时候。\n谁谓霞衣玉简，便孤彩凤秦楼。\n桃源不禁昔人游。\n曾是刘郎邂逅。", 
    "rhythmic": "西江月"
  }, 
  {
    "author": "谢逸", 
    "content": "窄袖浅笼温玉，修眉淡扫遥岑。\n行时云雾绕衣襟。\n步步莲生宫锦。\n菊与秋烟共晚，酒随人意俱深。\n尊前有客动琴心。\n醉後清狂不禁。", 
    "rhythmic": "西江月"
  }, 
  {
    "author": "谢逸", 
    "content": "宝柱横云雁影，朱弦隔叶莺声。\n风生玉脂晚寒清。\n官样轻黄袖冷。\n饮罢尚留馀意，曲终自有深情。\n归来江上数峰青。\n梅水横斜夜永。", 
    "rhythmic": "西江月"
  }, 
  {
    "author": "谢逸", 
    "content": "滴滴金盘露冷，萧萧玉宇风清。\n长庚入梦晓窗明。\n淡月微云耿耿。\n松竹五峰秋色，笙歌三市欢声。\n华堂开宴拥娉婷。\n天上人间共庆。", 
    "rhythmic": "西江月"
  }, 
  {
    "author": "谢逸", 
    "content": "青锦缠条配剑，紫丝络辔飞骢。\n入关意气喜生风。\n年少胸吞云梦。\n金阙日高露泣，东华尘软香红。\n争看荀氏第三龙。\n春暖桃花浪涌。", 
    "rhythmic": "西江月"
  }, 
  {
    "author": "谢逸", 
    "content": "晓艳最便清露，晚红偏怯斜阳。\n移根栽近菊花傍。\n蜀锦翻成新样。\n坐客联挥玉麈，歌词细琢琼章。\n从今故事记溪堂。\n岁岁携壶共赏。", 
    "rhythmic": "西江月"
  }, 
  {
    "author": "谢逸", 
    "content": "木末谁攀新萼，雪消自种前庭。\n莫嫌开过尚盈盈。\n似待诗人醉咏。\n霜後最添妍丽，风中更觉娉婷。\n影摇溪水一湾清。\n妆罢晓临鸾境。", 
    "rhythmic": "西江月"
  }, 
  {
    "author": "谢逸", 
    "content": "密雪未知肤白，夜寒已觉香清。\n振芳堂下月盈庭。\n踏碎横斜疏影。\n且醉杯中绿蚁，休辞笛里清声。\n东君催促子青青。\n滋味要调金鼎。", 
    "rhythmic": "西江月"
  }, 
  {
    "author": "谢逸", 
    "content": "雨洗溪光净，风掀柳带斜。\n画楼朱户玉人家。\n帘外一眉新月、浸梨花。\n金鸭香凝袖，铜荷烛映纱。\n凤盘宫锦小屏遮。\n夜静寒生春笋、理琵琶。", 
    "rhythmic": "南歌子"
  }, 
  {
    "author": "谢逸", 
    "content": "碧梧翠竹交加影。\n角簟纱厨冷。\n疏云淡月媚横塘。\n一阵荷花风起、隔帘香。\n雁横天末无消息。\n水阔吴山碧。\n刺桐花上蝶翩翩。\n唯有夜深清梦、到郎边。", 
    "rhythmic": "虞美人"
  }, 
  {
    "author": "谢逸", 
    "content": "角声吹散梅梢雪。\n疏影黄昏月。\n落英点点拂阑干。\n风送清香满院、作轻寒。\n花瓷羯鼓催行酒。\n红袖掺掺手。\n曲声未彻宝杯空。\n饮罢香薰翠被、锦屏中。", 
    "rhythmic": "虞美人"
  }, 
  {
    "author": "谢逸", 
    "content": "风前玉树金韵。\n碧落佳期近。\n疏云影里鹊桥低。\n檐外一弯新月、印修眉。\n星河渐晓铜壶噎。\n又是经年别。\n此情莫与玉人知。\n引起旧家离恨、泪珠垂。", 
    "rhythmic": "虞美人"
  }, 
  {
    "author": "谢逸", 
    "content": "帘外雨。\n洗尽楚乡残暑。\n白露影边霞一缕。\n绀碧江天暮。\n沈水烟横香雾。\n茗碗浅浮琼乳。\n卧听鹧鸪啼竹坞。\n竹风清院宇。", 
    "rhythmic": "谒金门"
  }, 
  {
    "author": "谢逸", 
    "content": "花落莺啼春暮。\n陌上绿杨飞絮。\n金鸭晚香寒，人在洞房深处。\n无语。\n无语。\n叶上数声疏雨。", 
    "rhythmic": "如梦令"
  }, 
  {
    "author": "谢逸", 
    "content": "门外落花流水。\n日暖杜鹃声碎。\n蕃马小屏风，一枕画堂春睡。\n如醉。\n如醉。\n正是困人天气。", 
    "rhythmic": "如梦令"
  }, 
  {
    "author": "谢逸", 
    "content": "芦花飘雪迷洲渚。\n送秋水、连天去。\n一叶小舟横别浦。\n数声鸿雁，两行鸥鹭。\n天淡潇湘暮。\n蓬窗醉梦惊箫鼓。\n回首青楼在何处。\n柳岸风轻吹残暑。", 
    "rhythmic": "青玉案"
  }, 
  {
    "author": "谢逸", 
    "content": "疏雨洗烟波，雨过满江秋色。\n风起白鸥零乱，破岚光深碧。\n荻花枫叶只供愁，清吟写岑寂。\n吟罢倚阑无语，听一声羌笛。", 
    "rhythmic": "好事近"
  }, 
  {
    "author": "谢逸", 
    "content": "木落江寒秋色晚，飕飕吹帽风轻。\n丹枫楼外捣衣声。\n登高怀远，山影雁边横。\n露染宫黄庭菊浅，茱萸烟拂红轻。\n尊前谁整醉冠倾。\n酒香薰脸，落日断霞明。", 
    "rhythmic": "临江仙"
  }, 
  {
    "author": "谢逸", 
    "content": "玉树临风宾欲散，黄昏约马嘶庭。\n幽欢未尽有馀清。\n琼糜方一啜，银烛已双擎。\n坐久香津生齿颊，何须五斗消酲。\n艳歌声里醉魂醒。\n明年思此会，旌旆想登瀛。", 
    "rhythmic": "临江仙"
  }, 
  {
    "author": "谢逸", 
    "content": "荷花风细。\n乞巧楼中凉似水。\n天幕低垂。\n新月弯环浅晕眉。\n桥横乌鹊。\n不负年年云外约。\n残漏疏钟。\n肠断朝霞一缕红。", 
    "rhythmic": "减字木兰花"
  }, 
  {
    "author": "谢逸", 
    "content": "疏疏密密。\n卜林中飞玉出。\n妒舞欺梅。\n悠扬随风去却回。\n遥岑玉刻。\n不见云中浮寸碧。\n夜色清妍。\n庭下交光月午天。", 
    "rhythmic": "减字木兰花"
  }, 
  {
    "author": "谢逸", 
    "content": "秋水无痕清见底。\n蓼花汀上西风起。\n一叶小舟烟雾里。\n兰棹舣。\n柳条带雨穿双鲤。\n自叹直钩无处使。\n笛声吹彻云山翠。\n脍落霜刀红缕细。\n新酒美。\n醉来独枕莎衣睡。", 
    "rhythmic": "渔家傲"
  }, 
  {
    "author": "谢逸", 
    "content": "晓风残角。\n月里梅花落。\n宿酒醒时滋味恶。\n翠被轻寒漠漠。\n梦回一点相思。\n远山暗蹙双眉。\n不觉肌肤瘦玉，但知带减腰围。", 
    "rhythmic": "清平乐"
  }, 
  {
    "author": "谢逸", 
    "content": "花边柳际。\n已渐知春意。\n归信不知何日是。\n旧恨欲拚无计。\n故人零落西东。\n题诗待倩归鸿。\n惟有多情芳草，年年处处相逢。", 
    "rhythmic": "清平乐"
  }, 
  {
    "author": "谢逸", 
    "content": "霜清木落，深院帘栊静。\n池面卷烟波，莹香水、一奁明镜。\n修筠拂槛，疏翠挽婵娟，山雾敛，水云收，野阔江天迥。\n红消醉玉，酒面风前醒。\n罗幕护轻寒，锦屏空、金炉烬冷。\n星横参昴，梅径月黄昏，清梦觉，浅眉颦，窗外横斜影。", 
    "rhythmic": "蓦山溪"
  }, 
  {
    "author": "谢逸", 
    "content": "弄晴数点梨梢雨。\n门外画桥寒食路。\n杜鹃飞破草间烟，蛱蝶惹残花底露。\n东君著意怜樊素。", 
    "rhythmic": "玉楼春"
  }, 
  {
    "author": "谢逸", 
    "content": "横塘晕浅琉璃莹。\n绿叶阴浓庭院静。\n樱桃熟後麦秋凉，芍药开时槐夏永。\n蓬莱阁下红尘境。", 
    "rhythmic": "玉楼春"
  }, 
  {
    "author": "谢逸", 
    "content": "个中怀抱谁排遣。\n恻恻轻寒风剪剪。\n细丝梅蕊晚香浓，争似柳梢春色浅。\n娇叱道字歌声软。", 
    "rhythmic": "玉楼春"
  }, 
  {
    "author": "谢逸", 
    "content": "青钱点水圆荷绿。\n解箨新篁森嫩玉。\n轻风冉冉楝花香，小雨丝丝梅子熟。\n华堂烛烬零金粟。", 
    "rhythmic": "玉楼春"
  }, 
  {
    "author": "谢逸", 
    "content": "画烛笼纱红影乱，门外紫骝嘶。\n分破云团月影亏。\n雪浪皱清漪。\n捧碗纤纤春笋瘦，乳雾泛冰瓷。", 
    "rhythmic": "武陵春"
  }, 
  {
    "author": "谢逸", 
    "content": "拍岸蒲萄江水碧，柳带挽归。\n破闷琴风绕袖凉。\n蔌蔌楝花香。\n淡烟疏雨随宜好，何处不潇湘。", 
    "rhythmic": "武陵春"
  }, 
  {
    "author": "谢逸", 
    "content": "料峭小桃风。\n凝淡春容。\n宝灯山列半天中。\n丽服靓妆携手处，笑语匆匆。\n酒滴小槽红。\n一饮千锺。\n铜荷擎烛绛纱笼。\n归去笙歌暄院落，月照帘栊。", 
    "rhythmic": "浪淘沙"
  }, 
  {
    "author": "谢逸", 
    "content": "桐叶成阴拂画檐。\n清风凉处卷疏帘。\n红绡舞袖萦腰柳，碧玉眉心媚脸莲。\n愁满眼，水连天。\n香笺小字倩谁传。\n梅黄楚岸垂垂雨，草碧吴江淡淡烟。", 
    "rhythmic": "鹧鸪天"
  }, 
  {
    "author": "谢逸", 
    "content": "金节平分院落凉。\n黄昏帘幕卷西厢。\n冰轮碾碎粼粼碧，玉斧修成练练光。\n低照户，巧侵床。\n锦袍起舞谪仙狂。\n鹊飞影里觥筹乱，桂子风前笑语香。", 
    "rhythmic": "鹧鸪天"
  }, 
  {
    "author": "谢逸", 
    "content": "红晕香腮粉末匀。\n梳妆闲淡稳精神。\n谁知碧嶂清溪畔，也有姚家一朵春。\n眉黛浅，谁为颦。\n莫将心事付朝云。\n坐中有客肠应断，忘了酴架下人。", 
    "rhythmic": "鹧鸪天"
  }, 
  {
    "author": "谢逸", 
    "content": "水阔天低雁字横。\n小春时节晚寒清。\n梅梢月上纷纷白，竹坞风来冉冉轻。\n人似玉，酒如渑。\n入关意气喜风生。\n坐中有客联镳去，谁唱阳关第四声。", 
    "rhythmic": "鹧鸪天"
  }, 
  {
    "author": "谢逸", 
    "content": "楼阁帘垂乳燕飞。\n圆荷细细点清溪。\n薰风破闷晚凉时。\n玉轸琴边兰思远，霜纨扇里翠眉低。\n揉蓝衫子闹蜂儿。", 
    "rhythmic": "浣溪沙"
  }, 
  {
    "author": "谢逸", 
    "content": "六曲阑干翠幕垂。\n香烬冷金猊。\n日高花外啭黄鹂。\n春睡觉、酒醒时。\n草青南浦，云横西塞，锦字杳无期。", 
    "rhythmic": "燕归梁"
  }, 
  {
    "author": "谢逸", 
    "content": "楝花飘砌。\n蔌蔌清香细。\n梅雨过，苹风起。\n情随湘水远，梦绕吴峰翠。\n琴书倦，鹧鸪唤起南窗睡。\n密意无人寄。\n幽恨凭谁洗。\n修竹畔，疏帘里。\n歌馀尘拂扇，舞罢风掀袂。\n人散後，一钩淡月天如水。", 
    "rhythmic": "千秋岁"
  }, 
  {
    "author": "谢逸", 
    "content": "浅色染春衣。\n衣上双双小雁飞。\n袖卷藕丝寒玉瘦，弹棋。\n赢得尊前酒一卮。\n冰雪拂胭脂。\n绛蜡香融落日西。\n唱彻阳关人欲去，依依。\n醉眼横波翠黛低。", 
    "rhythmic": "南乡子"
  }, 
  {
    "author": "谢逸", 
    "content": "霜砧声急。\n潇潇疏雨梧桐湿。\n无言独倚阑干立。\n帘卷黄昏，一阵西风入。\n年时画阁佳宾集。\n玉人檀板当筵执。", 
    "rhythmic": "醉落魄・一斛珠"
  }, 
  {
    "author": "谢逸", 
    "content": "蝶飞烟草，莺啼云树，满院垂杨阴绿。\n轻风飘散杏梢红，更吹皱、池波如。\n珠帘日晚，银屏人散，楼上醉横霜竹。\n一春若道不相思，缘底事、红绡褪玉。", 
    "rhythmic": "鹊桥仙"
  }, 
  {
    "author": "谢逸", 
    "content": "一江秋水碧湾湾。\n绕青山。\n玉连环。\n帘幕低垂，人在画图间。\n闲抱琵琶寻旧曲，弹未了，意阑珊。\n飞鸿数点拂云端。\n倚阑看。\n楚天寒。", 
    "rhythmic": "江神子・江城子"
  }, 
  {
    "author": "谢逸", 
    "content": "杏花村馆酒旗风。\n水溶溶。\n扬残红。\n野渡舟横，杨柳绿阴浓。\n望断江南山色远。\n人不见，草连空。\n夕阳楼外晚烟笼。\n粉香融。\n淡眉峰。", 
    "rhythmic": "江神子・江城子"
  }, 
  {
    "author": "谢逸", 
    "content": "九日登高，倚楼人在秋空半。\n汝江如练。\n碧影涵云。\n醉看茱萸，定是明年健。\n清尊满。\n菊花黄浅。\n偏入陶潜眼。", 
    "rhythmic": "点绛唇"
  }, 
  {
    "author": "谢逸", 
    "content": "金气秋分，风清露冷秋期半。\n凉蟾光满。\n桂子飘香远。\n素练宽衣，仙仗明飞观。\n霓裳乱。\n银桥人散。\n吹彻昭华管。", 
    "rhythmic": "点绛唇"
  }, 
  {
    "author": "谢逸", 
    "content": "风剪冰花飞零乱。\n映梅梢、素影摇清浅。\n绣幄寒轻，兰薰烟暖。\n艳歌催得金荷卷。\n游梁已觉相如倦。\n忆去年、舟渡淮南岸。", 
    "rhythmic": "七娘子"
  }, 
  {
    "author": "谢逸", 
    "content": "烟雨幂横塘，绀色涵清浅。\n谁把并州快剪刀，剪取吴江半。\n隐几岸乌巾，细葛含风软。\n不见柴桑避俗翁，心共孤云远。", 
    "rhythmic": "卜算子"
  }, 
  {
    "author": "谢逸", 
    "content": "花枝破蕾柳梢青。\n春寒拂面轻。\n一眉新月影三星。\n铜荷烛烬零。\n低凤扇，袅霓旌。\n珊珊环佩声。", 
    "rhythmic": "醉桃源・阮郎归"
  }, 
  {
    "author": "谢逸", 
    "content": "风飘万点落花飞。\n残红枝上稀。\n平芜叶上淡烟迷。\n那堪春鸟啼。\n风细细，日迟迟。\n轻纱叠雪衣。", 
    "rhythmic": "醉桃源・阮郎归"
  }, 
  {
    "author": "谢逸", 
    "content": "晨光晓色扫檐晶。\n寒斋蝶梦惊。\n乱飘鸳瓦细无声。\n游扬柳丝轻。\n书幌冷，竹窗明。\n柴门只独扃。", 
    "rhythmic": "醉桃源・阮郎归"
  }, 
  {
    "author": "谢逸", 
    "content": "临川好，柳岸转平沙。\n门外澄江丞相宅，坛前乔木列仙家。\n春到满城花。\n行乐处，舞袖卷轻纱。", 
    "rhythmic": "望江南・忆江南"
  }, 
  {
    "author": "谢逸", 
    "content": "临川好，山影碧波摇。\n鱼跃冰池飞玉尺，云横石廪拂鲛绡。\n高树竹萧萧。\n寒食近，湖水绿平桥。", 
    "rhythmic": "望江南・忆江南"
  }, 
  {
    "author": "谢逸", 
    "content": "香肩轻拍。\n尊前忍听，一声将息。\n昨夜浓欢，今朝别酒，明日行客。\n後回来则须来，便去也、如何去得。\n无限离情，无穷江水，无边山色。", 
    "rhythmic": "柳梢青"
  }, 
  {
    "author": "夏倪", 
    "content": "江涵晓日。\n荡漾波光摇桨入。\n笑指浯溪。\n漫叟雄文锁翠微。\n休嗟不偶。\n归到中州何处有。\n独立风烟。\n湘水浯台总接天。", 
    "rhythmic": "减字木兰花"
  }, 
  {
    "author": "晁冲之", 
    "content": "黯黯离怀，向东门系马，南浦移舟。\n薰风乱飞燕子，时下轻鸥。\n无情渭水，问谁教、日日东流。\n常是送、行人去後，烟波一向离愁。\n回首旧游如梦，记踏青饮，拾翠狂游。\n无端彩云易散，覆水难收。", 
    "rhythmic": "汉宫春"
  }, 
  {
    "author": "晁冲之", 
    "content": "目断江南千里，灞桥一望，烟水微茫。\n尽锁重门，人去暗度流光。\n雨轻轻，梨花院落，风淡淡、杨柳池塘。\n恨偏长。\n佩沈湘浦，云散高唐。\n清狂。\n重来一梦，手搓梅子，煮酒初尝。\n寂寞经春，小桥依旧燕飞忙。\n玉钩栏、凭多渐暖，金缕枕、别久犹香。", 
    "rhythmic": "玉蝴蝶"
  }, 
  {
    "author": "晁冲之", 
    "content": "小阁倚晴空，数声钟定。\n斗柄寒垂暮天净。\n向来残酒，尽被晓风吹醒。\n眼前还认得，当时景。\n旧恨与新愁，不堪重省。\n自叹多情更多病。\n绮窗犹在，敲遍阑干谁应。\n断肠明月下，梅摇影。", 
    "rhythmic": "感皇恩"
  }, 
  {
    "author": "晁冲之", 
    "content": "蝴蝶满西园，啼莺无数。\n水阁桥南路。\n凝伫。\n两行烟柳，吹落一池飞絮。\n秋千斜挂起，人何处。\n把酒劝君，闲愁莫诉。\n留取笙歌住。\n休去。\n几多春色，禁得许多风雨。\n海棠花谢也，君知否。", 
    "rhythmic": "感皇恩"
  }, 
  {
    "author": "晁冲之", 
    "content": "寒食不多时，牡丹初卖。\n小院重帘燕飞碍。\n昨宵风雨，只有一分春在，今朝犹自得，阴晴快。\n熟睡起来，宿酲微带。\n不惜罗襟眉黛，日高梳洗，看著花阴移改。\n笑摘双杏子，连枝戴。", 
    "rhythmic": "感皇恩"
  }, 
  {
    "author": "晁冲之", 
    "content": "双舸亭亭横晚渚，城中飞观嵯峨。\n画桥灯火照清波。\n玉钩平浸水，金锁半沈河。\n试问无情堤上柳，也应厌听离歌。\n人生无奈别离何。\n夜长嫌梦短，泪少怕愁多。", 
    "rhythmic": "临江仙"
  }, 
  {
    "author": "晁冲之", 
    "content": "忆昔西池池上饮，年年多少欢娱。\n别来不寄一行书。\n寻常相见了，犹道不如初。\n安稳锦屏今夜梦，月明好度江湖。\n相思休问定何如。\n情知春去後，管得落花无。", 
    "rhythmic": "临江仙"
  }, 
  {
    "author": "晁冲之", 
    "content": "谩道追欢惟九日，年年此恨偏浓。\n今朝吹帽与谁同。\n黄花都未拆，和泪泣西风。\n应恐登临肠更断，故交烟雨迷空。\n为君一曲送飞鸿。\n谁能推毂我，深入醉乡中。", 
    "rhythmic": "临江仙"
  }, 
  {
    "author": "晁冲之", 
    "content": "浦口潮来沙尾涨。\n危樯半落帆游漾，水调不知何处唱。\n风淡荡。\n鳜鱼吹起桃花浪。\n雪尽小桥梅总放。\n层楼一任愁人上。\n万里长安回首望。\n山四向。\n澄江日色如春酿。", 
    "rhythmic": "渔家傲"
  }, 
  {
    "author": "晁冲之", 
    "content": "一夜东风，吹散柳梢残雪。\n御楼烟暖，正鳌山对结。\n箫鼓向晚，凤辇初归宫阙。\n千门灯火，九街风月。\n绣阁人人，乍喜游、困又歇。\n笑匀妆面，把朱帘半揭。", 
    "rhythmic": "传言玉女"
  }, 
  {
    "author": "晁冲之", 
    "content": "帘外新来双燕。\n珠阁琼楼穿遍。\n香径得泥归，飞蹙池塘波面。\n谁见。\n谁见。\n春晚昭阳宫殿。", 
    "rhythmic": "如梦令"
  }, 
  {
    "author": "晁冲之", 
    "content": "墙外辘轳金并。\n惊梦瞢腾初省。\n深院闭斜阳，燕入阴阴帘影。\n人静。\n人静。\n花落鸟啼风定。", 
    "rhythmic": "如梦令"
  }, 
  {
    "author": "晁冲之", 
    "content": "门在垂杨阴里。\n楼枕曲江春水。\n一阵牡丹风，香压满园花气。\n沈醉。\n沈醉。\n不记绿窗先睡。", 
    "rhythmic": "如梦令"
  }, 
  {
    "author": "晁冲之", 
    "content": "帽落宫花，衣惹御香，凤辇晚来初过。\n鹤降诏飞，龙擎烛戏，端门万枝灯火。\n满城车马，对明月、有谁闲坐。\n任狂游，更许傍禁街，不局金锁。\n玉楼人、暗中掷果。\n珍帘下、笑著春衫袅娜。\n素蛾绕钗，轻蝉扑鬓，垂垂柳丝梅朵。", 
    "rhythmic": "上林春慢"
  }, 
  {
    "author": "晁冲之", 
    "content": "潇洒江梅，向竹梢稀处，横两三枝。\n东君也不爱惜，雪压风欺。\n无情燕子，怕春寒、轻失佳期。\n惟是有、南来归雁，年年长见开时。\n清浅小溪如练，问玉堂何似，茅舍疏篱。\n伤心故人去後，冷落新诗。", 
    "rhythmic": "汉宫春"
  }, 
  {
    "author": "晁冲之", 
    "content": "碧水浮瓜纹簟前。\n只知闲枕手，不成眠。\n晚云如火雨晴天。\n轻云远，亭外一声蝉。\n池馆几年年。\n倚阑催小艇，采新莲。", 
    "rhythmic": "小重山"
  }, 
  {
    "author": "苏庠", 
    "content": "本是白苹洲畔客，虎符卧镇江城。\n归来犹得趁鸥盟。\n柳丝摇晓市，杜若遍芳汀。\n莫惜飞觞仍堕帻，柳边依约莺声。\n水秋鲈熟正关情。\n只愁宣室召，未许钓船轻。", 
    "rhythmic": "临江仙"
  }, 
  {
    "author": "苏庠", 
    "content": "猎猎风蒲初暑过，萧然庭户秋清。\n野航渡口带烟横。\n晚山千万叠，别鹤两三声。\n秋水芙蓉聊荡桨，一樽同破愁城。\n蓼花滩上白鸥明。\n暮云连极浦，急雨暗长汀。", 
    "rhythmic": "临江仙"
  }, 
  {
    "author": "苏庠", 
    "content": "叠嶂晓埋烟雨。\n忽作飞花无数。\n整整复斜斜，来伴南枝清苦。\n日暮。\n日暮。\n何许云林烟树。", 
    "rhythmic": "如梦令"
  }, 
  {
    "author": "苏庠", 
    "content": "军书未息梅仍破。\n穿市溪流过。\n病来无处不关情。\n一夜鸣榔急雨、杂滩声。\n飘零无复还山梦。\n云屋春寒重。\n山连积水水连空。\n溪上青蒲短短、柳重重。", 
    "rhythmic": "虞美人"
  }, 
  {
    "author": "苏庠", 
    "content": "水榭风微玉枕凉。\n牙床角簟藕花香。\n野塘烟雨罩鸳鸯。\n红蓼渡头青嶂远，绿苹波上白鸥双。\n淋浪淡墨水云乡。", 
    "rhythmic": "浣溪沙"
  }, 
  {
    "author": "苏庠", 
    "content": "何处所。\n门外冷云堆浦。\n竹里江梅寒未吐。\n茅屋疏疏雨。\n谁遣愁来如许。\n小立野塘官渡。\n手种凌霄今在否。\n柳浪迷烟渚。", 
    "rhythmic": "谒金门"
  }, 
  {
    "author": "苏庠", 
    "content": "杨柳渡。\n醉著青鞋归去。\n点点沙鸥何处所。\n十里菰蒲雨。\n抖擞向来尘土。\n卧看碧山云度。\n寄语故时猿鹤侣。\n未见心先许。", 
    "rhythmic": "谒金门"
  }, 
  {
    "author": "苏庠", 
    "content": "枫落河梁野水秋。\n澹烟衰草接郊丘。\n醉眠小坞黄茅店，梦倚高城赤叶楼。\n天杳杳，路悠悠。\n钿筝歌扇等闲休。\n灞桥杨柳年年恨，鸳浦芙蓉叶叶愁。", 
    "rhythmic": "鹧鸪天"
  }, 
  {
    "author": "苏庠", 
    "content": "梅妒晨妆雪妒轻。\n远山依约学眉青。\n樽前无复歌金缕，梦觉空馀月满林。\n鱼与雁，两浮沈。\n浅颦微笑总关心。\n相思恰似江南柳，一夜春风一夜深。", 
    "rhythmic": "鹧鸪天"
  }, 
  {
    "author": "苏庠", 
    "content": "秋入蒹葭小雁行。\n参差飞堕水云乡。\n直须银甲供春笋，且滴糟床覆羽觞。\n风压幕，月侵廊。\n江南江北夜茫茫。\n悬知上马啼鹃梦，一夜惊飞宝鸭香。", 
    "rhythmic": "鹧鸪天"
  }, 
  {
    "author": "苏庠", 
    "content": "杖头挑得布囊行。\n活计有谁争。\n不肯侯家五鼎，碧涧一杯羹。\n溪上月，岭头云。\n不劳耕。\n瓮中春色，枕上华胥，便是长生。", 
    "rhythmic": "诉衷情"
  }, 
  {
    "author": "苏庠", 
    "content": "倦投林樾当诛茅。\n鸿雁响寒郊。\n溪上晚来杨柳，月露洗烟梢。\n霜後渚，水分槽。\n尚平桥。\n客床归梦，何必江南，门接云涛。", 
    "rhythmic": "诉衷情"
  }, 
  {
    "author": "苏庠", 
    "content": "西园风暖落花时。\n绿阴莺乱啼。\n倚阑无语惜芳菲。\n絮飞蝴蝶飞。\n缘底事，减腰围。\n遣愁愁著眉。\n波连春渚暮天垂。\n燕归人未归。", 
    "rhythmic": "阮郎归"
  }, 
  {
    "author": "苏庠", 
    "content": "冰勒轻，绿痕初涨回塘水。\n柳洲烟际。\n白鹭翘沙嘴。\n箬笠青蓑，未减貂蝉贵。\n云涛里。\n醉眠篷底。\n不属人间世。", 
    "rhythmic": "点绛唇"
  }, 
  {
    "author": "苏庠", 
    "content": "北风振野云平屋。\n寒溪淅淅流冰谷。\n落日送归鸿。\n夕岚千万重。\n荒坡垂斗柄。\n直北乡山近。\n何必苦言归。\n石亭春满枝。", 
    "rhythmic": "菩萨蛮"
  }, 
  {
    "author": "苏庠", 
    "content": "园林寂寂春归去。\n柳下飞香絮。\n野水接云横。\n绿烟啼晓莺。\n江南梦。\n山色朝来重。\n小艇小湾头。\n苹花苹叶洲。", 
    "rhythmic": "菩萨蛮"
  }, 
  {
    "author": "苏庠", 
    "content": "短船谁泊蒹葭渚。\n夜深远火明渔浦。\n却忆槿花篱。\n春声穿竹溪。\n云山如昨好。\n人自垂垂老。\n心事有谁知。\n月明霜满枝。", 
    "rhythmic": "菩萨蛮"
  }, 
  {
    "author": "苏庠", 
    "content": "眼中叠叠烟中树。\n晚云点点翻荷雨。\n鸥泛渚边烟。\n绿蒲秋满川。\n未成江海去。\n聊作林塘主。\n客恨阔无津。\n风斜白巾。", 
    "rhythmic": "菩萨蛮"
  }, 
  {
    "author": "苏庠", 
    "content": "年时忆著花前醉。\n而今花落人憔悴。\n麦浪卷晴川。\n杜鹃声可怜。\n有书无雁寄。\n初夏槐风细。\n家在落霞边。\n愁逢江月圆。", 
    "rhythmic": "菩萨蛮"
  }, 
  {
    "author": "苏庠", 
    "content": "照溪梅雪和烟堕。\n寒林漠漠愁烟锁。\n客恨渺无涯。\n雁来人忆家。\n远山疑带雨。\n一线云间语。\n霜月又婵娟。\n江南若个边。", 
    "rhythmic": "菩萨蛮"
  }, 
  {
    "author": "苏庠", 
    "content": "春波滟滟浮春渚。\n绿阴一径风兼雨。\n又作去年时。\n绿深垂蔓篱。\n故山归兴动。\n江北江南梦。\n白发故相欺。\n星星如有期。", 
    "rhythmic": "菩萨蛮"
  }, 
  {
    "author": "苏庠", 
    "content": "江云叠叠遮鸳浦。\n江水无情留薄暮。\n归帆初张苇边风，客梦不禁篷背雨。\n渚花不解留人住。", 
    "rhythmic": "木兰花・玉楼春"
  }, 
  {
    "author": "苏庠", 
    "content": "断崖流水。\n香度青林底。\n元配骚人兰与芷。\n不数春风桃李。\n淮南丛桂小山。\n诗翁合得攀翻。\n身到十洲三岛，心游万壑千岩。", 
    "rhythmic": "清平乐"
  }, 
  {
    "author": "祖可", 
    "content": "谁向江头遣恨浓。\n碧波流不断，楚山重。\n柳烟和雨隔疏钟。\n黄昏後，罗幕更朦胧。\n桃李小园空。\n阿谁犹笑语，拾残红。", 
    "rhythmic": "小重山"
  }, 
  {
    "author": "祖可", 
    "content": "西风簌簌低红叶。\n梧桐影里银河匝。\n梦破画帘垂。\n月明乌鹊飞。\n新愁知几许。\n欲似丝千缕。\n雁已不堪闻。\n砧声何处村。", 
    "rhythmic": "菩萨蛮"
  }, 
  {
    "author": "祖可", 
    "content": "谁能画取沙边雨。\n和烟澹扫蒹葭渚。\n别岸却斜晖。\n采莲人未归。\n鸳鸯如解语。\n对浴红衣去。\n去了更回头。\n教侬特地愁。", 
    "rhythmic": "菩萨蛮"
  }, 
  {
    "author": "蔡", 
    "content": "", 
    "rhythmic": "失调名"
  }, 
  {
    "author": "张阁", 
    "content": "长天霞散，远浦潮平，危阑注目江皋。\n长记年年荣遇，同是今朝。\n金銮两回命相，对清光、频许挥毫。\n雍容久，正茶杯初赐，香袖时飘。\n归去玉堂深夜，泥封罢，金莲一寸才烧。\n帝语丁宁，曾被华衮亲褒。\n如今谩劳梦想，叹尘踪、杳隔仙鳌。\n无聊意，强当歌对酒怎消。", 
    "rhythmic": "声声慢"
  }, 
  {
    "author": "毛滂", 
    "content": "九金增宋重，八玉变秦馀。\n千年清浸，洗净河洛出图书。\n一段升平光景，不但五星循轨，万点共连珠。\n垂衣本神圣，补衮妙工夫。\n朝元去，锵环佩，冷云衢。\n芝房雅奏，仪凤矫首听笙竽。\n天近黄麾仗晓，春早红鸾扇暖，迟日上金铺。\n万岁南山色，不老对唐虞。", 
    "rhythmic": "水调歌头"
  }, 
  {
    "author": "毛滂", 
    "content": "馀寒尚峭。\n早凤沼冻开，芝田春到。\n茂对诞期，天与公春向廊庙。\n元工开物争春妙。\n付与华多少。\n召还和气，拂开霁色，未妨谈笑。\n缥缈。\n五云乱处，种雕菰向熟，碧桃犹小。\n雨露在门，光采充闾乌亦好。\n宝熏郁雾城南道。", 
    "rhythmic": "绛都春"
  }, 
  {
    "author": "毛滂", 
    "content": "九重寒少。\n烟暖丰瑶草。\n金井碧梧雏凤矫。\n南极人来最老。\n衣冠远换裘毡。\n德随和气蝉连。\n万里同开寿域，一年三秀芝田。", 
    "rhythmic": "清平乐"
  }, 
  {
    "author": "毛滂", 
    "content": "重芳叠秀。\n风约仙云皱。\n椿不争年松与寿。\n共出皇家忠孝。\n仁深枯冷皆蒙。\n托根不倚东风。\n日照恩光万里，暖生塞草丛中。", 
    "rhythmic": "清平乐"
  }, 
  {
    "author": "毛滂", 
    "content": "镂烟翦雾。\n无层数。\n苜蓿青深烦雪兔。\n引到祥华开处。\n仙人手翳朝阳。\n清都绛阙相将。\n来覆东封翠辇，好遮化日舒长。", 
    "rhythmic": "清平乐"
  }, 
  {
    "author": "毛滂", 
    "content": "九茎为寿。\n千叶前无有。\n叶叶年年看不朽。\n天与君主意厚。\n君恩雨露无边。\n玉筵暖接非烟。\n马向华山烽冷，人安草亦千年。", 
    "rhythmic": "清平乐"
  }, 
  {
    "author": "毛滂", 
    "content": "绛河千岁。\n一照升平事。\n万里青铜开碧霁。\n俯见南山晚翠。\n绀寒不翅湘酃。\n清於练静江澄。\n流向万年觞里，玉波可但如渑。", 
    "rhythmic": "清平乐"
  }, 
  {
    "author": "毛滂", 
    "content": "银河秋浪。\n遥出上。\n忽变澄澜添碧涨。\n可道升平无象。\n黄云浊雾初开。\n荣光休气徘徊。\n试觅当时五老，金泥玉检将来。", 
    "rhythmic": "清平乐"
  }, 
  {
    "author": "毛滂", 
    "content": "天连翠潋。\n九折玻璃软。\n回抱金堤清宛转。\n疑共蓬莱清浅。\n吾君欲济如何。\n唐虞风顺无多。\n自有松舟桧楫，一帆三代同波。", 
    "rhythmic": "清平乐"
  }, 
  {
    "author": "毛滂", 
    "content": "娟娟月满。\n冉冉梅花暖。\n春意初长寒力浅。\n渐拟芳菲满眼。\n当时吉梦重重。\n间生天子三公。\n付与人间桃李，年年管领春风。", 
    "rhythmic": "清平乐"
  }, 
  {
    "author": "毛滂", 
    "content": "瀛洲春酒。\n满酌公眉寿。\n日照沙堤春傍柳。\n恩暖朝天衮绣。\n东君著意丁宁。\n芳酸先许梅英。\n要就生平滋味，待公来进君羹。", 
    "rhythmic": "清平乐"
  }, 
  {
    "author": "毛滂", 
    "content": "雪馀寒退。\n唯有青松在。\n春不加荣寒不悴。\n用舍如公都耐。\n流肪磊硌龟蛇。\n会留红日西斜。\n欲助我公寿骨，蟠桃等见开花。", 
    "rhythmic": "清平乐"
  }, 
  {
    "author": "毛滂", 
    "content": "流光电急。\n又过书云日。\n旧是天津花下客。\n老对山青水碧。\n而今转惜年华。\n迟阳为缓西斜。\n试问东君音信，晓寒犹压梅花。", 
    "rhythmic": "清平乐"
  }, 
  {
    "author": "毛滂", 
    "content": "云峰秀叠。\n露冷琉璃叶。\n北畔娑罗花弄雪。\n香度小桥淡月。\n与君踏月寻花。\n玉人双捧流霞。\n吸尽杯中花月，仙风相送还家。", 
    "rhythmic": "清平乐"
  }, 
  {
    "author": "毛滂", 
    "content": "东风桂影。\n低拂娥镜。\n镜里妆寒酥粉莹。\n越恁十分端正。\n素光行处随人。\n柳边照见青春。\n一片笙箫何处，花阴定有遗簪。", 
    "rhythmic": "清平乐"
  }, 
  {
    "author": "毛滂", 
    "content": "曲房青琐。\n浅笑樱桃破。\n睡起三竿红日过。\n冷了沈香残火。\n东风偏管伊家。\n剩教那与华。\n谁送一怀春思，玉台燕拂菱花。", 
    "rhythmic": "清平乐"
  }, 
  {
    "author": "毛滂", 
    "content": "杏花时候。\n庭下双梅瘦。\n天上流霞凝碧袖。\n起舞与君为寿。\n两桥风月同来。\n东堂且没尘埃。\n烟艇何时重理，更凭风月相催。", 
    "rhythmic": "清平乐"
  }, 
  {
    "author": "毛滂", 
    "content": "兰堂灯。\n春入流苏夜。\n衣褪轻红闻水麝。\n云重宝钗未卸。\n知君不奈情何。\n时时慢转横波。\n一饷花柔柳困，枕前特地春多。", 
    "rhythmic": "清平乐"
  }, 
  {
    "author": "毛滂", 
    "content": "风摇烬。\n吹下桃花影。\n醉倒碧铺眠碎锦。\n谁伴香迷酒凝。\n少年不解孤春。\n年来减尽春心。\n犹下绣帘遮定，不教风雨侵凌。", 
    "rhythmic": "清平乐"
  }, 
  {
    "author": "毛滂", 
    "content": "桃夭杏好。\n似个人人好。\n淡抹胭脂眉不扫。\n笑里知春占了。\n此情没个人知。\n灯前仔细看伊。\n恰似云屏半醉，不言不语多时。", 
    "rhythmic": "清平乐"
  }, 
  {
    "author": "毛滂", 
    "content": "杯深莫厌。\n强看桃花面。\n记约阳和初一线。\n便恁芳菲满眼。\n明年春色重来。\n东堂花为谁开。\n我在芦花深处，钓矶雨绿莓苔。", 
    "rhythmic": "清平乐"
  }, 
  {
    "author": "毛滂", 
    "content": "锦屏夜夜。\n绣被熏兰麝。\n帐卷芙蓉长不下。\n垂尽银台蜡。\n脸痕微著流霞。\n瞢腾越恁华。\n破睡半残妆粉，月随雪到梅花。", 
    "rhythmic": "清平乐"
  }, 
  {
    "author": "毛滂", 
    "content": "碧雾朦胧郁宝熏。\n和风容曳舞帘旌。\n花间千骑两朱轮。\n金马天材文作锦，玉堂仙骨气如冰。\n湖山何似使君清。", 
    "rhythmic": "浣溪沙"
  }, 
  {
    "author": "毛滂", 
    "content": "曾向瑶台月下逢。\n为谁回首矮墙东。\n春风吹酒退腮红。\n庾岭殷勤通远信，梅家潇洒有仙风。\n晚香都在玉杯中。", 
    "rhythmic": "浣溪沙"
  }, 
  {
    "author": "毛滂", 
    "content": "谢女清吟压郢楼。\n楼前风转柳花球。\n学成舞态却多羞。\n半落琼瑶天又惜，稍侵桃李蝶应愁。\n酒家先当翠云裘。", 
    "rhythmic": "浣溪沙"
  }, 
  {
    "author": "毛滂", 
    "content": "小圃韶光不待邀。\n早通消耗与含桃。\n晚来芳意半寒梢。\n含笑不言春淡淡，试妆未遍雨萧萧。\n东家小女可怜娇。", 
    "rhythmic": "浣溪沙"
  }, 
  {
    "author": "毛滂", 
    "content": "日照遮檐绣凤凰。\n博山金暖一帘香。\n尊前光景为君长。\n不信腊寒雕鬓影，渐匀春意上妆光。\n梅花长共占年芳。", 
    "rhythmic": "浣溪沙"
  }, 
  {
    "author": "毛滂", 
    "content": "花市东风卷笑声。\n柳溪人影乱於云。\n梅花何处暗香闻。\n露湿翠云裘上月，烛摇红锦帐前春。\n瑶台有路渐无尘。", 
    "rhythmic": "浣溪沙"
  }, 
  {
    "author": "毛滂", 
    "content": "月样婵娟雪样清。\n索强先占百花春。\n於中烛底好精神。\n多恨肌肤元自瘦，半残妆粉不匀。\n十分全似那人人。", 
    "rhythmic": "浣溪沙"
  }, 
  {
    "author": "毛滂", 
    "content": "水北烟寒雪似梅。\n水南梅闹雪千堆。\n月明南北两瑶台。\n云近恰如天上坐，魂清疑向斗边来。\n梅花多处载春回。", 
    "rhythmic": "浣溪沙"
  }, 
  {
    "author": "毛滂", 
    "content": "小雨初收蝶做团。\n和风轻拂燕泥乾。\n秋千院落落花寒。\n莫对清尊追往事，更催新火续馀欢。\n一春心绪倚阑干。", 
    "rhythmic": "浣溪沙"
  }, 
  {
    "author": "毛滂", 
    "content": "魏紫姚黄欲占春。\n不教桃杏见清明。\n残红吹尽恰才晴。\n芳草池塘新涨绿，官桥杨柳半拖青。\n秋千院落管弦声。", 
    "rhythmic": "浣溪沙"
  }, 
  {
    "author": "毛滂", 
    "content": "晚色寒清如四檐。\n梧桐冷碧到疏帘。\n小花未了烛花偏。\n瑶瓮孛堆春这里，锦屏屈曲梦谁边。\n熏笼香暖索衣添。", 
    "rhythmic": "浣溪沙"
  }, 
  {
    "author": "毛滂", 
    "content": "碧浸澄沙上下天。\n曲堤疏柳短长烟。\n月明不待十分圆。\n凿落未空牙板闹，阑干久凭夹衣寒。\n婵娟薄幸冷相看。", 
    "rhythmic": "浣溪沙"
  }, 
  {
    "author": "毛滂", 
    "content": "碧户珠窗小洞房。\n玉醅新压嫩鹅黄。\n半青橙子可怜香。\n风露满帘清似水，笙箫一片醉为乡。\n芙蓉绣冷夜初长。", 
    "rhythmic": "浣溪沙"
  }, 
  {
    "author": "毛滂", 
    "content": "松菊秋来好在无。\n寄声猿鹤莫情疏。\n渊明不老久踟蹰。\n打鼓枫林谁作社，枕溪茅屋忆吾庐。\n去年醉倒倩人扶。", 
    "rhythmic": "浣溪沙"
  }, 
  {
    "author": "毛滂", 
    "content": "本是青门学灌园。\n生涯浑在乱山前。\n一犁春雨种瓜田。\n别後倩云遮鹤帐，来时和月寄渔船。\n旁人莫做长官看。", 
    "rhythmic": "浣溪沙"
  }, 
  {
    "author": "毛滂", 
    "content": "晚色轻凉入画船。\n云峰飞尽玉为天。\n疏飙自为月褰帘。\n细酌流霞君且住，更深风月更清妍。\n为谁凄断小桥边。", 
    "rhythmic": "浣溪沙"
  }, 
  {
    "author": "毛滂", 
    "content": "锦里无端无素书。\n长安秋晚忆家无。\n故人来此尚踟蹰。\n旧事殷勤休忘了，老来凄断恶消除。\n小楼雪夜记当初。", 
    "rhythmic": "浣溪沙"
  }, 
  {
    "author": "毛滂", 
    "content": "记得山翁往少年。\n青楼一笑万金钱。\n宝鞍逐月玉鞭寒。\n老对冻醪留客话，醉爬短发枕书眠。\n伴人松雨隔疏帘。", 
    "rhythmic": "浣溪沙"
  }, 
  {
    "author": "毛滂", 
    "content": "烟柳风蒲冉冉斜。\n小窗不用著帘遮。\n载将山影转湾沙。\n略断时分岸色，蜻蜓立处过汀花。\n此情此水共天涯。", 
    "rhythmic": "浣溪沙"
  }, 
  {
    "author": "毛滂", 
    "content": "蕙炷犹熏百和。\n兰膏正烂五枝红。\n风流云散太匆匆。\n仙草已添君胜爽，醉乡肯为我从容。\n剩风残月小庭空。", 
    "rhythmic": "浣溪沙"
  }, 
  {
    "author": "毛滂", 
    "content": "银字笙箫小小童。\n梁洲吹过柳桥风。\n阿谁劝我玉杯空。\n小醉径须眠锦瑟，夜归不用照纱笼。\n画船帘卷月明中。", 
    "rhythmic": "浣溪沙"
  }, 
  {
    "author": "毛滂", 
    "content": "滟滟金波暖做春。\n疏疏烟柳瘦於人。\n柳边半醉不胜情。\n未解画船留待月，缓歌金缕细留云。\n将云带月入东门。", 
    "rhythmic": "浣溪沙"
  }, 
  {
    "author": "毛滂", 
    "content": "蜡烛花中月满窗。\n楚梅初试寿阳妆。\n麒麟为脯玉为浆。\n花影烛光相动荡，抱持春色入金觞。\n鸭炉从冷醉魂香。", 
    "rhythmic": "浣溪沙"
  }, 
  {
    "author": "毛滂", 
    "content": "进止详华，文章尔雅，金銮恩异群彦。\n尘断银台，天低鳌禁，最是玉皇香案。\n燕公视草，星斗动、昭回云汉。\n对罢宵分，又是金莲，烛引归院。\n年来偃藩江畔。\n赖湖山、慰公心眼。\n碧瓦千家，少借裤襦馀暖。\n黄气珠庭渐满。", 
    "rhythmic": "天香"
  }, 
  {
    "author": "毛滂", 
    "content": "碧瓦朱甍紫翠深。\n玻璃屏障里，锦为城。\n子胥英爽海涛横。\n玉堂人，於此劝春耕。\n五月政当成。\n岩廊将去路，肯留行。", 
    "rhythmic": "小重山"
  }, 
  {
    "author": "毛滂", 
    "content": "谁劝东风腊里来。\n不知天待雪，恼江梅。\n东郊寒色尚徘徊。\n双彩燕，飞傍鬓云堆。\n玉冷晓妆台。\n宜春金缕字，拂香腮。", 
    "rhythmic": "小重山"
  }, 
  {
    "author": "毛滂", 
    "content": "门外东风糁玉尘。\n曲房花气蔼，博山春。\n小槽珠滴桂椒芬。\n梅蕊绽，谁共醉中闻。\n睡起静无人。\n曲屏横远翠，锦为邻。", 
    "rhythmic": "小重山"
  }, 
  {
    "author": "毛滂", 
    "content": "鹤舞青青雪里松。\n冰开龟在藻，绿蒙茸。\n一成不记蕊珠宫。\n蟠桃熟，应待几东风。\n玉酒紫金锺。\n非烟罗幕暖，宝熏。", 
    "rhythmic": "小重山"
  }, 
  {
    "author": "毛滂", 
    "content": "烁石炎曦，过云急雨，院落槐午阴清。\n藕花开遍，绿细一池萍。\n槽下真珠溜溜，龙团破、河朔馀酲。\n阑干外，梧桐叶底，金井辘轳声。\n盈盈。\n开雾帐，珊瑚连枕，云母围屏。\n对肌肤冰雪，自有凉生。\n翠袖风回画扇，拂香篆、虬尾斜横。\n北窗晚，娟娟静色，竹影上帘旌。", 
    "rhythmic": "满庭芳"
  }, 
  {
    "author": "毛滂", 
    "content": "马络青丝，障开红锦，小晴初断香尘。\n芳醪满载，持烛有佳人。\n飞盖西园午夜，花梢冷、云月胧明。\n折还惜，留花伴月，占定可怜春。\n佳人。\n争插帽，已残芳树，犹缀馀英。\n任红辞香散，蝶恨蜂嗔。\n醉也和春戴去，深院落、初馥炉熏。\n玉台畔，未教卸了，留映晚妆新。", 
    "rhythmic": "满庭芳"
  }, 
  {
    "author": "毛滂", 
    "content": "日照门前千万峰。\n晴飙先扫冻云空。\n谁作素涛翻玉手，小团龙。", 
    "rhythmic": "摊声浣溪沙・浣溪沙"
  }, 
  {
    "author": "毛滂", 
    "content": "日转堂阴一线添。\n使君和气作春妍。\n祗有北山轻带雪，见丰年。", 
    "rhythmic": "摊声浣溪沙・浣溪沙"
  }, 
  {
    "author": "毛滂", 
    "content": "雨色流香绕坐中。\n映阶疏竹一丛丛。\n不奈晚来萧瑟意，子猷风。", 
    "rhythmic": "摊声浣溪沙・浣溪沙"
  }, 
  {
    "author": "毛滂", 
    "content": "天质婵娟，妆光荡漾。\n御酥做出花模样。\n夭桃繁杏本妖妍，文鸳彩凤能偎傍。\n艾绿浓香，鹅黄新酿。\n缘云清切歌声上。\n夜寒不近绣芙蓉，醉中祗觉春相向。", 
    "rhythmic": "踏莎行"
  }, 
  {
    "author": "毛滂", 
    "content": "映竹幽妍，临池娟靓。\n芳苞先暖香初娠。\n南枝微弄雪精神，东君早寄春音信。\n奔月仙标，乘烟远韵。\n玉台粉点和酥凝。\n从来清瘦可禁寒，为谁早把霞衣褪。", 
    "rhythmic": "踏莎行"
  }, 
  {
    "author": "毛滂", 
    "content": "粟玉玲珑，雍酥浮动。\n芳跗染得胭脂重。\n风前兰麝作香寒，枝头烟雪和春冻。\n蜂翅初开，蜜房香弄。\n佳人寒睡愁和梦。\n鹅黄衫子茜罗裙，风流不与江梅共。", 
    "rhythmic": "踏莎行"
  }, 
  {
    "author": "毛滂", 
    "content": "景泮冰檐，情回瑶草。\n副能守得春来到。\n管曾独自索春怜，而今觑著东风笑。\n粉凝酥寒，云房睡觉。\n胭脂也不添些小。\n天真要与此花争，是伊占得春多少。", 
    "rhythmic": "踏莎行"
  }, 
  {
    "author": "毛滂", 
    "content": "拨雪寻春，烧灯续昼。\n暗香院落梅开後。\n无端夜色欲遮春，天教月上官桥柳。\n花市无尘，朱门如绣。\n娇云瑞雾笼星斗。\n沈香火冷小妆残，半衾轻梦浓如酒。", 
    "rhythmic": "踏莎行"
  }, 
  {
    "author": "毛滂", 
    "content": "阶影红迟，柳苞黄遍。\n纤云弄日阴晴半。\n重帘不卷篆香横，小花初破春丛浅。\n凤绣犹重，鸭炉长暖。\n屏山翠入江南远。\n醉轻梦短枕闲，绿窗窈窕风光转。", 
    "rhythmic": "踏莎行"
  }, 
  {
    "author": "毛滂", 
    "content": "芳气霏微，薄衣料峭。\n何人正倚桃花笑。\n流红不出武陵溪，这回空与春风到。\n尊俎全稀，风情终较。\n安仁老也谁知道。\n碧云无信失秦楼，旧时明月犹相照。", 
    "rhythmic": "踏莎行"
  }, 
  {
    "author": "毛滂", 
    "content": "碧树阴圆，绿阶露满。\n金波潋滟堆瑶盏。\n行云会事不飞来，长空一片琉璃浅。\n玉燕钗寒，藕丝袖冷。\n只应未倚阑干遍。\n随人全不似婵娟，桂花影里年年见。", 
    "rhythmic": "踏莎行"
  }, 
  {
    "author": "毛滂", 
    "content": "西风吹冷沈香篆。\n门掩小晴红叶院。\n卧看黄菊送重阳，露重烟寒花未遍。\n衰翁病怯琉璃簟。", 
    "rhythmic": "玉楼春"
  }, 
  {
    "author": "毛滂", 
    "content": "泥银四壁盘蜗篆。\n明月一庭秋满院。\n不知陶菊总开无，但见杜苔新雨遍。\n去年醉倒云为簟。", 
    "rhythmic": "玉楼春"
  }, 
  {
    "author": "毛滂", 
    "content": "三衢太守文章伯。\n七月政成如戏剧。\n坐中咳唾落珠玑，笔下神明飞霹雳。\n才高莫恨溪山窄。", 
    "rhythmic": "玉楼春"
  }, 
  {
    "author": "毛滂", 
    "content": "一年滴尽莲花漏。\n碧井酴酥沈冻酒。\n晓寒料峭尚欺人，春态苗条先到柳。\n佳人重劝千长寿。", 
    "rhythmic": "玉楼春"
  }, 
  {
    "author": "毛滂", 
    "content": "蕊珠宫里三千女。\n滴粉为春尘不住。\n月华冷处欲迎人，七里香风生满路。\n一枝谁寄长安去。", 
    "rhythmic": "玉楼春"
  }, 
  {
    "author": "毛滂", 
    "content": "小园半夜东风转。\n吹皱冰池云母面。\n晓披阊阖见朝阳，知向碧阶添几线。\n小烟弄柳晴先暖。", 
    "rhythmic": "玉楼春"
  }, 
  {
    "author": "毛滂", 
    "content": "长安回首空云雾。\n春梦觉来无觅处。\n冷烟寒雨又黄昏，数尽一堤杨柳树。\n楚山照眼青无数。", 
    "rhythmic": "玉楼春"
  }, 
  {
    "author": "毛滂", 
    "content": "一春花事今宵了。\n点检落红都已少。\n阿谁追路问东君，祗有青青河畔草。\n尊前不信韶华老。", 
    "rhythmic": "玉楼春"
  }, 
  {
    "author": "毛滂", 
    "content": "暮霰寒依树，娇云冷傍人。\n江南谁寄一枝春。\n何似珑璁十里、更无尘。\n雨萼胭脂淡，香须蝶子轻。\n碧山归路小桥横。\n谁见暗香今夜、月胧明。", 
    "rhythmic": "南歌子"
  }, 
  {
    "author": "毛滂", 
    "content": "庭下新生月，凭君把酒看。\n不须直待素团团。\n恰似那人眉样、秀弯环。\n冷射鸳鸯瓦，清欺翡翠帘。\n数枝烟竹小桥寒。\n渐见风吹疏影、过阑干。", 
    "rhythmic": "南歌子"
  }, 
  {
    "author": "毛滂", 
    "content": "绿暗藏城市，清香扑酒尊。\n淡烟疏雨冷黄昏。\n零落酴花片、损春痕。\n润入笙箫腻，春馀笑语温。\n更深不锁醉乡门。\n先遣歌声留住、欲归云。", 
    "rhythmic": "南歌子"
  }, 
  {
    "author": "毛滂", 
    "content": "名满人间。\n记黄金殿，旧赐清闲。\n才高鹦鹉赋，风懔惠文冠。\n涛波何处试蛟鳄，到白头、犹守溪山。\n且做龚黄样度，留与人看。\n桃溪柳曲阴圆。\n离唱断、旌旗却卷春还。\n襦裤寄馀温，双石畔、唯闻吏胆长寒。", 
    "rhythmic": "八节长欢"
  }, 
  {
    "author": "毛滂", 
    "content": "泽国秋深。\n绣楹天近，坐久魂清。\n溪山绕尊酒，云雾衣襟。\n馀霞孤雁送愁眼，寄寒闺、一点离心。\n杜老两峰秀处，短发疏巾。\n佳人为折寒英。\n罗袖湿、真珠露冷钿金。\n幽艳为谁妍，东篱下、却教醉倒渊明。", 
    "rhythmic": "八节长欢"
  }, 
  {
    "author": "毛滂", 
    "content": "雪空毡径，扑扑怜飞絮。\n柔弱不胜春，任东风、吹来吹去。\n墙阴苑外，一片落谁家，叶依依，烟郁郁，依旧如张绪。\n那人拈得，吹向钗头住。\n不定却飞扬，满眼前、搅人情愫。\n蜂儿蝶子，教得越轻狂，隔斜阳，点芳草，断送青春暮。", 
    "rhythmic": "蓦山溪"
  }, 
  {
    "author": "毛滂", 
    "content": "东堂先晓，帘挂扶桑暖。\n画舫寄江湖，倚小楼、心随望远。\n水边竹畔，石瘦藓花寒，秀阴遮，潜玉梦，鹤下渔矶晚。\n藏花小坞，蝶径深深见。\n彩笔赋阳春，看藻思、飘飘云半。\n烟拖山翠，和月冷西窗，玻璃盏，蒲萄酒，旋落酴片。", 
    "rhythmic": "蓦山溪"
  }, 
  {
    "author": "毛滂", 
    "content": "婵娟不老，依旧东风面。\n华烛下珠，盛寒里、春光一片。\n不教暮景，也似每常来，水精宫，银色界，今夜分明见。\n碧街如水，人影花凌乱。\n谁在柳阴中，小妆寒、落梅数点。\n诗翁独倚，十二玉阑干，露，云冉冉，千嶂琉璃浅。", 
    "rhythmic": "蓦山溪"
  }, 
  {
    "author": "毛滂", 
    "content": "梅花初谢，雪後寒微峭。\n谁送一城春，绮罗香、风光窈窕。\n插花走马，天近宝鞭寒，金波上，玉轮边，不是红尘道。\n玻璃山畔，夜色无由到。\n深下水晶帘，拥严妆、铅华相照。\n珠楼缈缈，人月两婵娟，尊前月，月中人，相见年年好。", 
    "rhythmic": "蓦山溪"
  }, 
  {
    "author": "毛滂", 
    "content": "古寺长廊清夜美，风松烟桧萧然。\n石阑干外上疏帘。\n过云闲窈窕，斜月静婵娟。\n独自徘徊无个事，瑶琴试奏流泉。\n曲终谁见枕琴眠。\n香残虬尾细，灯暗玉虫偏。", 
    "rhythmic": "临江仙"
  }, 
  {
    "author": "毛滂", 
    "content": "莫恨那回容易别，不妨久远情肠。\n为人留下旧风光。\n花枝长好在，馥馥十年香。\n便是旧时帘外月，却来小槛低窗。\n朦胧影里淡梳妆。\n相看如梦寐，回首乍思量。", 
    "rhythmic": "临江仙"
  }, 
  {
    "author": "毛滂", 
    "content": "帘下风光自足。\n春到席间屏曲。\n瑶瓮酥融，羽觞蚁闹，花映酃湖寒绿。\n汨罗愁独。\n又何似、红围翠簇。\n聚散悲欢箭速。\n不易一杯相属。\n频剔银灯，别听牙板，尚有龙膏堪续。", 
    "rhythmic": "剔银灯"
  }, 
  {
    "author": "毛滂", 
    "content": "金马空故事，方朔漫多端。\n三千牍在，玉殿何日赐清闲。\n难恋长安锺漏，谁借青云咳唾，拂袖且东还。\n笑杀长缨使，复转出秦关。\n吾道在，虽不遇，面何惭。\n雒阳年少，高轮难与绛侯谈。\n富贵暂饶先手，尽草头秋露，掩鼻出东山。\n且饱鲸鱼脍，风月过江南。", 
    "rhythmic": "水调歌头"
  }, 
  {
    "author": "毛滂", 
    "content": "谢安涵雅量，叔夜赋刚肠。\n清宵假寐，应笑长孺卧淮阳。\n尽彻东平屏障，不废南楼谈咏，宴寝自凝香。\n庭下一杯土，须避赤帷裳。\n双石健，含古色，照新堂。\n百年乔木阴下，僵立两蛟苍。\n目送千山爽气，帘卷一城风月，杖屦合彷徉。\n他日峨眉秀，相望隔明光。", 
    "rhythmic": "水调歌头"
  }, 
  {
    "author": "毛滂", 
    "content": "竹送秋声入小窗。\n香迷夜色暗牙床。\n小屏风掩烛花长。\n雁过故人无信息，酒醒残梦寄凄凉。\n画桥露月冷鸳鸯。", 
    "rhythmic": "浣溪沙"
  }, 
  {
    "author": "毛滂", 
    "content": "维岳分公英特气，万丈拂长虹。\n丙魏萧曹总下风。\n千载友夔龙。\n宝熏袅翠昏帘绣，嘉颂佩绅同。", 
    "rhythmic": "武陵春"
  }, 
  {
    "author": "毛滂", 
    "content": "迎得春来闻好语，贺燕立帘钩。\n转蕙风光柳弄柔。\n喜气与春游。\n万钱珍鼎期公饭，天自寿留侯。", 
    "rhythmic": "武陵春"
  }, 
  {
    "author": "毛滂", 
    "content": "银浦流云初度月，空碧挂团团。\n照夜珠胎贝阙寒。\n光彩满长安。\n春风为拂新沙路，珂马款天关。", 
    "rhythmic": "武陵春"
  }, 
  {
    "author": "毛滂", 
    "content": "今朝何以为公寿。\n极贵长年公素有。\n庭阶不乏长芝兰，少翁又是廷臣右。\n三能粲粲依魁秀。", 
    "rhythmic": "玉楼春"
  }, 
  {
    "author": "毛滂", 
    "content": "我公两器兼文武。\n谈笑岩廊无治古。\n红颜绿发已官高，赤舄绣裳今仲父。\n我欲形容无妙语。", 
    "rhythmic": "玉楼春"
  }, 
  {
    "author": "毛滂", 
    "content": "压玉为浆麟作。\n珠树琼葩长不谢。\n翠帘绣暖燕归来，宝鸭花香蜂上下。\n沙堤佩马催公驾。", 
    "rhythmic": "玉楼春"
  }, 
  {
    "author": "毛滂", 
    "content": "蔷薇折。\n一怀秀影花和月。\n花和月。\n著人浓似，粉香酥色。\n绿阴垂幕帘波叠。\n微风过竹凉吹发。", 
    "rhythmic": "秦楼月・忆秦娥"
  }, 
  {
    "author": "毛滂", 
    "content": "白玉阑边自凝伫。\n满枝头、彩云雕雾。\n甚芳菲、绣得成团，砌合出、韶华好处。", 
    "rhythmic": "遍地花"
  }, 
  {
    "author": "毛滂", 
    "content": "长记劳君送远。\n柳烟重、桃花波暖。\n花外溪城望不见。\n古槐边，故人稀，秋鬓晚。\n我有凌霄伴。\n在何处、山寒云乱。", 
    "rhythmic": "夜游宫"
  }, 
  {
    "author": "毛滂", 
    "content": "花阴柳影映帘栊。\n罗幕绣重重。\n行云自随语燕，回雪趁惊鸿。\n银字歇，玉杯空。\n蕙烟中。\n桃花髻暖，杏叶眉弯，一片春风。", 
    "rhythmic": "诉衷情"
  }, 
  {
    "author": "毛滂", 
    "content": "短疏萦缘象床低。\n玉鸭度香迟。\n微云淡著河汉，凉过碧梧枝。\n秋韵起，月阴移。\n下帘时。\n人间天上，一样风光，我与君知。", 
    "rhythmic": "诉衷情"
  }, 
  {
    "author": "毛滂", 
    "content": "檀板一声莺起速。\n山影穿疏木。\n人在翠阴中，欲觅残春，春在屏风曲。\n劝君对客杯须覆。\n灯照瀛洲绿。\n西去玉堂深，魄冷魂清，独引金莲烛。", 
    "rhythmic": "醉花阴"
  }, 
  {
    "author": "毛滂", 
    "content": "金叶犹温香未歇。\n尘定歌初彻。\n暖透薄罗衣，一霎清风，人映团团月。\n持杯试听留春阕。\n此个情肠别。\n分付与莺莺，劝取东君，停待芳菲节。", 
    "rhythmic": "醉花阴"
  }, 
  {
    "author": "毛滂", 
    "content": "暖风吹雪。\n洗尽碧阶今夜月。\n试觅云英。\n更就蓝桥借月明。\n从教不借。\n自有使君家不夜。\n谁道由天。\n光景随人特地妍。", 
    "rhythmic": "减字木兰花"
  }, 
  {
    "author": "毛滂", 
    "content": "曾教风月。\n催促花边烟棹发。\n不管花开。\n月白风清始肯来。\n既来且住。\n风月闲寻秋好处。\n收取凄清。\n暖日阑干助梦吟。", 
    "rhythmic": "减字木兰花"
  }, 
  {
    "author": "毛滂", 
    "content": "小桥秀绝。\n露湿芙蕖花上月。\n月下人人。\n花样精神月样清。\n谁言见惯。\n到了司空情不慢。\n丞相无。\n若不时醉倩扶。", 
    "rhythmic": "减字木兰花"
  }, 
  {
    "author": "毛滂", 
    "content": "蝴蝶初翻帘绣。\n万玉女、齐回舞袖。\n落花飞絮，长忆著、灞桥别後。\n浓香斗帐自永漏。", 
    "rhythmic": "上林春令・一落索"
  }, 
  {
    "author": "毛滂", 
    "content": "雪做屏风，花为行帐。\n屏帐里、见春模样。\n小晴未了，轻阴一饷。\n酒到处、恰如把春拈上。\n官柳黄轻，河堤绿涨。\n花多处、少停兰桨。", 
    "rhythmic": "人娇"
  }, 
  {
    "author": "毛滂", 
    "content": "短棹犹停，寸心先往。\n说归期、唤做的当。\n夕阳下地，重城远样。\n风露冷、高楼误伊等望。\n今夜孤村，月明怎向。\n依还是、梦回绣幌。\n远山想像。", 
    "rhythmic": "人娇"
  }, 
  {
    "author": "毛滂", 
    "content": "山转沙回江声小。\n望尽冷烟衰草。\n梦断瑶台晓。\n楚云何处英英好。\n古寺黄昏人悄悄。\n帘卷寒堂月到。\n不会思量了。\n素光看尽桐阴少。", 
    "rhythmic": "惜分飞"
  }, 
  {
    "author": "毛滂", 
    "content": "泪湿阑干花著露。\n愁到眉峰碧聚。\n此恨平分取。\n更无言语。\n空相觑。\n短雨残云无意绪。\n寂寞朝朝暮暮。\n今夜山深处。\n断魂分付。\n潮回去。", 
    "rhythmic": "惜分飞"
  }, 
  {
    "author": "毛滂", 
    "content": "花影低徊帘幕卷。\n惯了双来燕燕。\n惊散雕阑晚。\n雨昏烟重垂杨院。\n云断月斜红烛短。\n望断真个望断。\n情寄梅花点。\n趁风飞过楼南畔。", 
    "rhythmic": "惜分飞"
  }, 
  {
    "author": "毛滂", 
    "content": "恰则心头托托地。\n放下了日多萦系。\n别恨还容易。\n袖痕犹有年时泪。\n满满频斟乞求醉。\n且要时闲忘记。\n明日刘郎起。\n马蹄去便三千里。", 
    "rhythmic": "惜分飞"
  }, 
  {
    "author": "毛滂", 
    "content": "闻说君家传窈窕。\n秀色天真，更夺丹青妙。\n细意端相都总好。\n春愁春媚生颦笑。\n琼玉胸前金凤小。\n那得殷勤，细托琵琶道。\n十二峰云遮醉倒。\n华灯翠帐花相照。", 
    "rhythmic": "蝶恋花"
  }, 
  {
    "author": "毛滂", 
    "content": "江接寒溪家已近。\n想见秋来，松菊荒三径。\n目送吴山秋色尽。\n星星却入双蓬鬓。\n凫短鹤长真个定。\n勋业来迟，不用频看镜。\n懒出问人人不问。\n绿尊倒尽横书枕。", 
    "rhythmic": "蝶恋花"
  }, 
  {
    "author": "毛滂", 
    "content": "相见江南情不少。\n尔许多时，怪得无消耗。\n淡日暖云句引到。\n阑干寂寞怜春小。\n宫面可匀画了。\n粉瘦酥寒，一段天真好。\n唤起玉儿娇睡觉。\n半山残月南枝晓。", 
    "rhythmic": "蝶恋花"
  }, 
  {
    "author": "毛滂", 
    "content": "红杏梢头寒食雨。\n燕子泥新，不住飞来去。\n行傍柳阴闻好语。\n莺儿穿过黄金缕。\n桑落酒寒杯懒举。\n总被多情，做得无情绪。\n春过二分能几许。\n银台新火重帘暮。", 
    "rhythmic": "蝶恋花"
  }, 
  {
    "author": "毛滂", 
    "content": "三叠阑干铺碧。\n小雨新晴，才过清明後。\n初见花王披衮绣。\n娇云瑞日明春昼。\n彩女朝真天质秀。\n宝髻微偏，风卷霞衣皱。\n莫道东君情最厚。\n韶光半在东堂手。", 
    "rhythmic": "蝶恋花"
  }, 
  {
    "author": "毛滂", 
    "content": "红影斑斑吹锦片。\n露叶烟梢，寒月娟娟满。\n更起绕庭行百遍。\n无人祗有栖莺见。\n觅个薄情心对换。\n愁绪偏长，不信春宵短。\n正是碧云音信断。\n半衾犹赖香熏暖。", 
    "rhythmic": "蝶恋花"
  }, 
  {
    "author": "毛滂", 
    "content": "城上春云低阁雨。\n渐觉春随，一片花飞去。\n素颈圆吭莺燕语。\n不妨缓缓歌金缕。\n堕纪颓纲公已举。\n但见清风，萧瑟随谈绪。\n借寇假饶天不许。\n未须忙遣韶华暮。", 
    "rhythmic": "蝶恋花"
  }, 
  {
    "author": "毛滂", 
    "content": "花里传觞飞羽过。\n渐觉金槽，月缺圆龙破。\n素手转罗酥作颗。\n鹅溪雪绢云腴堕。\n七盏能醒千日卧。\n扶起瑶山，嫌怕香尘。\n醉色轻松留不可。\n清风停待些时过。", 
    "rhythmic": "蝶恋花"
  }, 
  {
    "author": "毛滂", 
    "content": "不雨不晴秋气味。\n酒病秋怀，不做醒松地。\n初换夹衣围翠被。\n蔷薇水润衙香腻。\n旋折秋英餐露蕊。\n金缕虬团，更试康王水。\n幽梦不来寻小睡。\n无言划尽屏山翠。", 
    "rhythmic": "蝶恋花"
  }, 
  {
    "author": "毛滂", 
    "content": "玉狻猊，金叶暖。\n馥馥香云不断。\n长下著，绣帘重。\n怕随花信风。\n傍蔷薇，摇露点。\n衣润得香长远。\n双枕凤，一衾鸾。\n柳烟花雾间。", 
    "rhythmic": "更漏子"
  }, 
  {
    "author": "毛滂", 
    "content": "绿窗寒，清漏短。\n帐底沈香火暖。\n残烛暗，小屏弯。\n云峰遮梦还。\n那些愁，推不去。\n分付一檐寒雨。\n檐外竹，试秋声。\n空庭鹤唤人。", 
    "rhythmic": "更漏子"
  }, 
  {
    "author": "毛滂", 
    "content": "柳藏烟，云漏日。\n寒满雕盘玉食。\n风卷旆，水摇天。\n鱼龙挟彩船。\n水边人，波面乐。\n太守与民同乐。\n春好处，总随轩。\n花中谁状元。", 
    "rhythmic": "更漏子"
  }, 
  {
    "author": "毛滂", 
    "content": "花下春藏五马，松间风落双凫。\n兵厨玉帐卷酃湖。\n人醉碧云欲暮。\n归去聊登文石，翱翔便是天衢。\n雅歌谁解继投壶。\n桃李无言满路。", 
    "rhythmic": "西江月"
  }, 
  {
    "author": "毛滂", 
    "content": "烟雨半藏杨柳，风光初到桃花。\n玉人细细酌流霞。\n醉里将春留下。\n柳畔鸳鸯作伴，花边蝴蝶为家。\n醉翁醉里也随他。\n月在柳桥花榭。", 
    "rhythmic": "西江月"
  }, 
  {
    "author": "毛滂", 
    "content": "雨後夹衣初冷，霜前细菊浑斑。\n觚棱清月绣团环。\n万里长安秋晚。\n槽下内家玉滴，盘中江国金丸。\n春容著面作微殷。\n烛影红摇醉眼。", 
    "rhythmic": "西江月"
  }, 
  {
    "author": "毛滂", 
    "content": "席上芙蓉待暖，花间袅还嘶。\n劝君不醉且无归。\n归去因谁惜醉。\n汤点瓶心未老，乳堆盏面初肥。\n留连能得几多时。\n两腋清风唤起。", 
    "rhythmic": "西江月"
  }, 
  {
    "author": "毛滂", 
    "content": "芙蕖花上雨。\n又冷落、池塘暮。\n何处风来摇碧户。\n卷帘凝望，淡烟疏柳，翡翠穿花去。\n玉京人去无由驻。\n恁独坐、凭阑处。", 
    "rhythmic": "青玉案"
  }, 
  {
    "author": "毛滂", 
    "content": "玉婴初有排云分。\n向晚色、娟娟静。\n秋入风枝清不尽。\n月和粉露，徘徊孤映，独夜扶疏影。\n子猷风调全相称。\n是彼此、无凡韵。", 
    "rhythmic": "青玉案"
  }, 
  {
    "author": "毛滂", 
    "content": "玉人为我殷勤醉。\n向醉里、添姿媚。\n偏著冠儿钗欲坠。\n桃花气暖，露浓烟重，不自禁春意。\n绿榆阴下东行水。\n渐渐近、凄凉地。", 
    "rhythmic": "青玉案"
  }, 
  {
    "author": "毛滂", 
    "content": "今宵月好来同看。\n月未落、人还散。\n把手留连帘儿畔。\n含羞和恨转娇盼。\n恁花映春风面。\n相思不用宽金钏。\n也不用、多情似玉燕。\n问取婵娟学长远。", 
    "rhythmic": "青玉案"
  }, 
  {
    "author": "毛滂", 
    "content": "急雨初收珠点。\n云峰绝天半。\n辘轳金井卷甘冽，帘外翠阴遮遍。\n波翻水精重帘，秋在琉璃双簟。\n漏永流花缓缓。\n未放崦嵫晚。\n红荷绿芰暮天好，小宴水亭风馆。\n云乱香喷宝鸭，月冷钗横玉燕。", 
    "rhythmic": "河满子"
  }, 
  {
    "author": "毛滂", 
    "content": "灯雾里。\n老去昔游不记。\n月似旧时人不似。\n小楼何处是。\n归卧晚香翠被。\n玉酒著人小醉。\n欲睡先来都不睡。\n此情那恁地。", 
    "rhythmic": "谒金门"
  }, 
  {
    "author": "毛滂", 
    "content": "山屏雾帐玲珑碧。\n更绮窗、临水新凉入。\n雨短烟长，柳桥萧瑟。\n这番一日凉一日。\n离多绿鬓多时白。\n这离情、不似而今惜。", 
    "rhythmic": "七娘子"
  }, 
  {
    "author": "毛滂", 
    "content": "月光波影寒相向。\n借团团、与做长壕样。\n此老南楼，风流可想。\n殷勤冰彩随人上。\n欲同次道倾家酿。\n有兵厨、玉盎金波涨。", 
    "rhythmic": "七娘子"
  }, 
  {
    "author": "毛滂", 
    "content": "寒浸东倾不定。\n更奈橹声催紧。\n堤树胧明孤月上，暗淡移船影。\n旧事十年愁未醒。", 
    "rhythmic": "雨中花・夜行船"
  }, 
  {
    "author": "毛滂", 
    "content": "池上山寒欲雾。\n竹暗小窗低户。\n数点秋声侵短梦，檐下芭蕉雨。\n白酒浮蛆鸡啄黍。", 
    "rhythmic": "雨中花・夜行船"
  }, 
  {
    "author": "毛滂", 
    "content": "寒满一衾谁共。\n夜沈沈、醉魂朦。\n雨呼烟唤付凄凉，又不成、那些好梦。\n明日烟江□暝。", 
    "rhythmic": "夜行船"
  }, 
  {
    "author": "毛滂", 
    "content": "弄水馀英溪畔。\n绮罗香、日迟风慢。\n桃花春浸一篙深，画桥东、柳低烟远。\n涨绿流红空满眼。", 
    "rhythmic": "夜行船"
  }, 
  {
    "author": "毛滂", 
    "content": "红摧绿锉，莺愁蝶怨，满院落花风紧。\n醉乡好梦恰瞢腾，又冷落、一成吹醒。\n柔红不耐，暗香犹好，觑著翻成不忍。\n春心减尽眼长闲，更肯被、游丝牵引。", 
    "rhythmic": "鹊桥仙"
  }, 
  {
    "author": "毛滂", 
    "content": "水精帘外，沈香阑畔，新下红油画幕。\n百花何处避芳尘，便独自、将春占却。\n月华淡淡，夜寒森森，犹把红灯照著。\n醉时从醉不归家，贤守定、不教冷落。", 
    "rhythmic": "鹊桥仙"
  }, 
  {
    "author": "毛滂", 
    "content": "一亩清阴，半天潇洒松窗午。\n床头秋色小屏山，碧帐垂烟缕。\n枕畔风摇绿户。\n唤人醒、不教梦去。\n可怜恰到，瘦石寒泉，冷云幽处。", 
    "rhythmic": "烛影摇红"
  }, 
  {
    "author": "毛滂", 
    "content": "老景萧条，送君归去添凄断。\n赠君明月满前溪，直到西湖畔。\n门掩绿苔应遍。\n为黄花、频开醉眼。\n橘奴无恙，蝶子相迎，寒窗日短。", 
    "rhythmic": "烛影摇红"
  }, 
  {
    "author": "毛滂", 
    "content": "鬓绿飘萧，漫郎已是青云晚。\n古槐阴外小阑干，不负看山眼。\n此意悠悠无限。\n有云山、知人醉懒。\n他年寻我，水边月底，一蓑烟短。", 
    "rhythmic": "烛影摇红"
  }, 
  {
    "author": "毛滂", 
    "content": "醉醉。\n醉击珊瑚碎。\n花花。\n先借春光与酒家。\n夜寒我醉谁扶我。\n应抱瑶琴卧。\n清清。\n揽月吟风不用人。", 
    "rhythmic": "忆秦娥"
  }, 
  {
    "author": "毛滂", 
    "content": "夜夜。\n夜了花朝也。\n连忙。\n指点银瓶索酒尝。\n明朝花落知多少。\n莫把残红扫。\n愁人。\n一片花飞减却春。", 
    "rhythmic": "忆秦娥"
  }, 
  {
    "author": "毛滂", 
    "content": "城上落梅风料峭，寒馥逼清尊。\n爽兴天教属使君。\n雪意压歌云。\n插帽殷罗金缕细，燕燕早随人。", 
    "rhythmic": "武陵春"
  }, 
  {
    "author": "毛滂", 
    "content": "风过冰檐环佩响，宿雾在华茵。\n剩落瑶花衬月明。\n嫌怕有纤尘。\n凤口衔灯金炫转，人醉觉寒轻。", 
    "rhythmic": "武陵春"
  }, 
  {
    "author": "毛滂", 
    "content": "春在前村梅雪里，一夜到千门。\n玉佩琼琚下冷云。\n银界见东君。\n桃花髻暖双飞燕，金字巧宜春。", 
    "rhythmic": "武陵春"
  }, 
  {
    "author": "毛滂", 
    "content": "高柳横斜，冷光凌乱摇疏翠。\n露荷珠缀。\n但见鸳鸯睡。\n□□□□，□□□□□。\n□□□。\n□□□□。\n□□□□□。", 
    "rhythmic": "点绛唇"
  }, 
  {
    "author": "毛滂", 
    "content": "柏叶春醅，为君亲酌玻璃盏。\n玉箫牙管。\n人意如春暖。\n鬓绿长留，不使韶华晚。\n春无限。\n碧桃花畔。\n笑看蓬莱浅。", 
    "rhythmic": "点绛唇"
  }, 
  {
    "author": "毛滂", 
    "content": "手抚归鸿，坐临烟雨帘旌润。\n气清天近。\n云日温阑。\n压玉浮金，一醉留青鬓。\n风光胜。\n淡妆人靓。\n眉黛生秋晕。", 
    "rhythmic": "点绛唇"
  }, 
  {
    "author": "毛滂", 
    "content": "何处君家，蟠桃花下瑶池畔。\n日迟烟暖。\n占得春长远。\n几见花开，一任年光换。\n今年见。\n明年重见。\n春色如人面。", 
    "rhythmic": "点绛唇"
  }, 
  {
    "author": "毛滂", 
    "content": "秀岭寒青，冷泉凌乱催秋意。\n佩环声里。\n无限真珠碎。\n叹我平生，识尽闲滋味。\n来闲地。\n为君一醉。\n万事浮云外。", 
    "rhythmic": "点绛唇"
  }, 
  {
    "author": "毛滂", 
    "content": "小院重帘，那回来处花相向。\n迟迟一饷。\n记得春模样。\n昨夜月明，应照芙蓉帐。\n空凝望。\n蜂劳蝶攘。\n谁在花枝上。", 
    "rhythmic": "点绛唇"
  }, 
  {
    "author": "毛滂", 
    "content": "绣岭横秋，玉螭吹暑迎凉气。\n碧崖流水。\n流入春葱指。\n半倚朱弦，微连环珥。\n通深意。\n月明风细。\n分付知音耳。", 
    "rhythmic": "点绛唇"
  }, 
  {
    "author": "毛滂", 
    "content": "深苑重调弦管。\n不觉银台烛短。\n相对有金波，天畔杯中都满。\n人远。\n人远。\n醉倚阑干玉冷。", 
    "rhythmic": "如梦令"
  }, 
  {
    "author": "毛滂", 
    "content": "当日岭头相见处。\n玉骨冰肌元淡伫。\n近来因甚要浓妆，不管满城桃杏妒。\n酒晕脸霞春暗度。", 
    "rhythmic": "玉楼春"
  }, 
  {
    "author": "毛滂", 
    "content": "鲈蟹正肥时，烟雨新凉日。\n露蕊郁金黄，云液蒲萄碧。\n此日古为佳，此醉君宁惜。\n高挂水精帘，尽放秋光入。", 
    "rhythmic": "生查子"
  }, 
  {
    "author": "毛滂", 
    "content": "日照小窗纱，风动重帘绣。\n宝炷暮云迷，曲沼晴漪皱。\n烟暖柳醒松，雪尽梅清瘦。\n恰是可怜时，好似花後。", 
    "rhythmic": "生查子"
  }, 
  {
    "author": "毛滂", 
    "content": "钗上燕犹寒，胜里红偏小。\n恰有尔多春，不许群花笑。\n酒面粉酥融，香袖金泥罩。\n芳意已潜通，残雪犹相照。", 
    "rhythmic": "生查子"
  }, 
  {
    "author": "毛滂", 
    "content": "春晚出山城，落日行江岸。\n人不共潮来，香亦临风散。\n花谢小妆残，莺困清歌断。\n行雨梦魂消，飞絮心情乱。", 
    "rhythmic": "生查子"
  }, 
  {
    "author": "毛滂", 
    "content": "花地锦斑残，月箔波凌乱。\n斗鸭玉阑旁，扑兽金炉畔。\n小醉奈春何，轻梦催云散。\n却步蕙兰中，应被鸳鸯见。", 
    "rhythmic": "生查子"
  }, 
  {
    "author": "毛滂", 
    "content": "深院绣帘垂。\n前日春归。\n画桥杨柳弄烟霏。\n池面东风先解冻，龟上涟漪。\n酒潋玉东西。\n香暖狻猊。\n远山郁秀入双眉。\n待看碧桃花烂漫，春日迟迟。", 
    "rhythmic": "浪淘沙"
  }, 
  {
    "author": "毛滂", 
    "content": "玉卮细酌流霞湿。\n金钗翠袖勤留客。\n行色小梅残。\n官桥杨柳寒。\n赐环宣室夜。\n看落金莲。\n人记海听康。\n流风秀水旁。", 
    "rhythmic": "菩萨蛮"
  }, 
  {
    "author": "毛滂", 
    "content": "端端正正人如月。\n孜孜媚媚花如颊。\n花月不如人。\n眉眉眼眼春。\n沈香添小炷。\n共挹熏炉语。\n香解著人衣。\n君心蝴蝶飞。", 
    "rhythmic": "菩萨蛮"
  }, 
  {
    "author": "毛滂", 
    "content": "含章檐下眉如月。\n融酥和粉描疏雪。\n桃杏莫争春。\n凌风台畔人。\n如今千万树。\n零乱孤村雨。\n和雨滴瑶觞。\n归来肌骨香。", 
    "rhythmic": "菩萨蛮"
  }, 
  {
    "author": "毛滂", 
    "content": "淡烟疏雨东篱晓。\n菊团凄露真珠小。\n青蕊抱寒枝。\n因谁特故迟。\n曾是骚人盼。\n羞做茱萸伴。\n揉破郁金黄。\n与君些子香。", 
    "rhythmic": "菩萨蛮"
  }, 
  {
    "author": "毛滂", 
    "content": "溪山不尽知多少。\n遥峰秀叠寒波渺。\n携酒上高台。\n与君开壮怀。\n枉做悲秋赋。\n醉後悲何处。\n白发几黄花。\n官裘付酒家。", 
    "rhythmic": "菩萨蛮"
  }, 
  {
    "author": "毛滂", 
    "content": "春潮曾送离魂去。\n春山曾见伤离处。\n老去不堪愁。\n凭阑看水流。\n东风留不住。\n一夜檐前雨。\n明日觅春痕。\n红疏桃杏村。", 
    "rhythmic": "菩萨蛮"
  }, 
  {
    "author": "毛滂", 
    "content": "云山沁绿残眉浅。\n垂杨睡起腰肢软。\n不见玉妆台。\n飞花将梦来。\n行云何事恶。\n雨透罗衣薄。\n不忍湿残春。\n黄莺啼向人。", 
    "rhythmic": "菩萨蛮"
  }, 
  {
    "author": "毛滂", 
    "content": "当时学舞钧天部。\n惊鸿吹下江湖去。\n家住百花桥。\n何郎偏与娇。\n杏梁尘拂面。\n牙板闻莺燕。\n劝客玉梨花。\n月侵钗燕斜。", 
    "rhythmic": "菩萨蛮"
  }, 
  {
    "author": "毛滂", 
    "content": "年少莫寻潜玉老。\n无才无艺烦君笑。\n暖过茅檐霜日晓。\n休起早。\n竹间尽日无人到。\n别径小峰孤碧峭。\n曲沟浅浸寒清绕。\n此老相看情不少。\n浑忘了。\n浑教忘了长安道。", 
    "rhythmic": "渔家傲"
  }, 
  {
    "author": "毛滂", 
    "content": "恰则小庵贪睡著。\n不知风撼梅花落。\n一点儿春吹去却。\n香约略。\n黄蜂犹抱红酥萼。\n绕遍寒枝添索寞。\n却穿竹径随孤鹤。\n守定微官真个错。\n从今莫。\n从今莫负云山约。", 
    "rhythmic": "渔家傲"
  }, 
  {
    "author": "毛滂", 
    "content": "鬓底青春留不住。\n功名薄似风前絮。\n何似瓮头春没数。\n都占取。\n只消一纸长门赋。\n寒日半窗桑柘暮。\n倚阑目送繁云去。\n却欲载书寻旧路。\n烟深处。\n杏花菖叶耕春雨。", 
    "rhythmic": "渔家傲"
  }, 
  {
    "author": "毛滂", 
    "content": "水边山，云畔水，新出烟林。\n送秋来、双桧寒阴。\n桧堂寒，香雾碧，帘箔清深。\n放衙隐几，谁知共、云水无心。\n望西园，飞盖夜，月到清尊。\n为诗翁、露冷风清。", 
    "rhythmic": "于飞乐"
  }, 
  {
    "author": "毛滂", 
    "content": "记瞢腾，浓睡里，一片行云。\n未多时、梦破云惊。\n听辘轳，声断也，井底银瓶。\n不知罗带，等闲便、结得同心。\n系画船，杨柳岸，晓月亭亭。\n记阳关、断韵残声。", 
    "rhythmic": "于飞乐"
  }, 
  {
    "author": "毛滂", 
    "content": "并梅兄，双蝶子，烟缕衫轻。\n凤凰钗、缭绕香云。\n淡梳妆，□得恁，雪腻酥匀。\n揉春捻就，更是他、花与精神。\n黛尖低、桃萼破，微笑轻颦。\n早做成、役梦劳魂。", 
    "rhythmic": "于飞乐"
  }, 
  {
    "author": "毛滂", 
    "content": "映阶芳草净无尘。\n新晴隔柳阴。\n绿丝步障碧茸茵。\n遮藏欲尽春。\n寒未了，酒须深。\n残花无处寻。\n年来陪尽惜春心。\n闲愁渐不禁。", 
    "rhythmic": "阮郎归"
  }, 
  {
    "author": "毛滂", 
    "content": "雨馀烟草弄春柔。\n芳郊翠欲流。\n暖风时转柳花球。\n晴光烂不收。\n红尽处，绿新稠。\n华只暂留。\n却应留下等闲愁。\n令人双鬓秋。", 
    "rhythmic": "阮郎归"
  }, 
  {
    "author": "毛滂", 
    "content": "游人莫笑东园小。\n莫问花多少。\n一枝半朵恼人肠。\n无限姿姿媚媚、倚斜阳。\n二分春去知何处。\n赖是无风雨。\n更将绣幕密遮花。\n任是东风急性、不由他。", 
    "rhythmic": "虞美人"
  }, 
  {
    "author": "毛滂", 
    "content": "百花赶定东君去。\n知与花何处。\n阳春但更买花栽。\n留住蜂儿蝶子、等君来。\n翠轻绿嫩庭阴好。\n醉便眠芳草。\n春波如酒不曾空。\n谁见东堂日日、自春风。", 
    "rhythmic": "虞美人"
  }, 
  {
    "author": "毛滂", 
    "content": "柳枝却学腰肢袅。\n好似江东小。\n春风吹绿上眉峰。\n秀色欲流不断、眼波融。\n檐前月上灯花堕。\n风递馀香过。\n小欢云散已难收。\n到处冷烟寒雨、为君愁。", 
    "rhythmic": "虞美人"
  }, 
  {
    "author": "毛滂", 
    "content": "月下风前花畔。\n此情不浅。\n欲留风月守花枝，却不道、而今远。\n樯外鹭飞沙晚。", 
    "rhythmic": "一落索"
  }, 
  {
    "author": "毛滂", 
    "content": "墙头花□寒犹噤。\n放绣帘昼静。\n帘外时有蜂儿，趁杨花不定。\n阑干又还独凭。", 
    "rhythmic": "散馀霞"
  }, 
  {
    "author": "毛滂", 
    "content": "微雨过，深院芰荷中。\n香冉冉，绣重重。\n玉人共倚阑干角，月华犹在小池东。\n入人怀，吹鬓影，可怜风。\n分散去、轻如云与梦，剩下了、许多风与月，侵枕簟，冷帘栊。", 
    "rhythmic": "最高楼"
  }, 
  {
    "author": "毛滂", 
    "content": "新睡起，熏过绣罗衣。\n梳洗了，百般宜。\n东风淡荡垂杨院，一春心事有谁知。\n苦留人，娇不尽，曲眉低。\n漫良夜、月圆空好意，恐落花、流水终寄恨，悲欢往往相随。", 
    "rhythmic": "最高楼"
  }, 
  {
    "author": "毛滂", 
    "content": "遥山雪气入疏帘。\n罗幕晓寒添。\n爱日腾波，朝霞入户，一线过冰檐。", 
    "rhythmic": "少年游"
  }, 
  {
    "author": "毛滂", 
    "content": "雪遍梅花，素光都共奇绝。\n到窗前、认君时节。\n下重帏，香篆冷，兰膏明灭。\n梦悠扬，空绕断云残月。\n沈郎带宽，同心放开重结。\n褪罗衣、楚腰一捻。", 
    "rhythmic": "粉蝶儿"
  }, 
  {
    "author": "毛滂", 
    "content": "城月。\n冷罗袜。\n郎睡不知鸾帐揭。\n香凄翠被灯明灭。\n花困钗横时节。", 
    "rhythmic": "调笑・调笑令"
  }, 
  {
    "author": "毛滂", 
    "content": "香歇。\n袂红。\n记立河桥花自折。\n隼绀城西阙。\n教妾惊鸿回雪。", 
    "rhythmic": "调笑・调笑令"
  }, 
  {
    "author": "毛滂", 
    "content": "无力。\n倚瑶瑟。\n罢舞霓裳今几日。\n楼空雨小春寒逼。\n钿晕罗衫烟色。", 
    "rhythmic": "调笑・调笑令"
  }, 
  {
    "author": "毛滂", 
    "content": "钗冷。\n鬓云晚。\n罗袖拂人花气暖。\n风流公子来应远。\n半倚瑶琴羞懒。", 
    "rhythmic": "调笑・调笑令"
  }, 
  {
    "author": "毛滂", 
    "content": "憔悴。\n何郎地。\n密寄软绡三尺泪。\n传心语眼郎应记。\n翠袖犹芬仙桂。", 
    "rhythmic": "调笑・调笑令"
  }, 
  {
    "author": "毛滂", 
    "content": "何处。\n长安路。\n不记墙东花拂树。\n瑶琴理罢霓裳谱。\n依旧月窗风户。", 
    "rhythmic": "调笑・调笑令"
  }, 
  {
    "author": "毛滂", 
    "content": "芳草。\n恨春老。\n自是寻春来不早。\n落花风起红多少。\n记得一枝春小。", 
    "rhythmic": "调笑・调笑令"
  }, 
  {
    "author": "毛滂", 
    "content": "相望。\n楚江上。\n萦水缭云闻妙唱。\n龙沙醉眼看花浪。\n正要风将月傍。", 
    "rhythmic": "调笑・调笑令"
  }, 
  {
    "author": "毛滂", 
    "content": "酒美。\n从酒贵。\n濯锦江边花满地。\n换得文君醉。\n暖和一团春意。", 
    "rhythmic": "调笑・调笑令"
  }, 
  {
    "author": "毛滂", 
    "content": "花好。\n怕花老。\n暖日和风将养到。\n东君须愿长年少。\n图不看花草草。", 
    "rhythmic": "调笑・调笑令"
  }, 
  {
    "author": "毛滂", 
    "content": "两岁抚邦人，曾无恩意。\n别後何人更相记。\n题舆玉树，愧与蒹葭相倚。\n殷勤犹念我，同吟醉。\n画舸相追，孤城已闭。\n不道扁舟□云外。\n夜分月冷，一段波平风细。\n忆君清兴满，无由寄。", 
    "rhythmic": "感皇恩"
  }, 
  {
    "author": "毛滂", 
    "content": "绿水小河亭，朱阑碧。\n江月娟娟上高柳。\n画楼缥缈，尽挂窗纱帘绣。\n月明知我意，来相就。\n银字吹笙，金貂取酒。\n小小微风弄襟袖。\n宝熏浓炷，人共博山烟瘦。\n露凉钗燕冷，更深後。", 
    "rhythmic": "感皇恩"
  }, 
  {
    "author": "毛滂", 
    "content": "多病酒尊疏，饮少辄醉。\n年少衔杯可追记。\n无多酌我，醉倒阿谁扶起。\n满怀明月冷，炉烟细。\n云汉虽高，风波无际。\n何似归来醉乡里。\n玻璃江上，满载春光花气。\n蒲萄仙浪软，迷红翠。", 
    "rhythmic": "感皇恩"
  }, 
  {
    "author": "毛滂", 
    "content": "闻道长安灯夜好，雕轮宝马如云。\n蓬莱清浅对觚棱。\n玉皇开碧落，银界失黄昏。\n谁见江南憔悴客，端忧懒步芳尘。\n小屏风畔冷香凝。\n酒浓春入梦，窗破月寻人。", 
    "rhythmic": "临江仙"
  }, 
  {
    "author": "毛滂", 
    "content": "十年湖海扁舟。\n几多愁。\n白发青灯今夜、不宜秋。\n中庭树。\n空阶雨。\n思悠悠。\n寂寞一生心事、五更头。", 
    "rhythmic": "相见欢"
  }, 
  {
    "author": "刘焘", 
    "content": "偏忆江南，有尘表丰神，世外标格。\n低傍小桥，斜山疏篱，似向陇头曾识。\n暗香孤韵冰雪里，初不怕、春寒要勒。\n问桃杏贤瞒，怎生向前争得。\n省共萧娘笑摘。\n玉纤映琼枝，照人一色。\n澹粉晕酥，多少工夫，到得寿阳宫额。", 
    "rhythmic": "花心动"
  }, 
  {
    "author": "刘焘", 
    "content": "门掩黄昏，画堂人寂，暮雨乍收残暑。\n帘卷疏星门户悄，隐隐严城钟鼓。\n空街烟暝半开，斜日朦胧，银河澄淡风凄楚。\n还是凤楼人远，桃源无路。\n惆怅夜久星繁，碧空望断，玉箫声在何处。\n念谁伴、茜裙翠袖，共携手、瑶台归去。\n对修竹、森森院宇。", 
    "rhythmic": "八宝妆"
  }, 
  {
    "author": "刘焘", 
    "content": "风急霜浓，天低云淡，过来孤雁声切。\n雁儿且住，略听自家说。\n你是离群到此，我共那人才相别。\n松江岸，黄芦影里，天更待飞雪。\n声声肠欲断，和我也、泪珠点点成血。\n一江流水，流也呜咽。", 
    "rhythmic": "转调满庭芳・满庭芳"
  }, 
  {
    "author": "刘焘", 
    "content": "小红桃脸花中笑。\n笑中花脸桃红小。\n垂柳拂帘低。\n低帘拂柳垂。\n袅花风鬓绕。\n绕鬓风花袅。\n归路月沈西。\n西沈月路归。", 
    "rhythmic": "菩萨蛮"
  }, 
  {
    "author": "刘焘", 
    "content": "簟纹双映冰肌艳。\n艳肌冰映双纹簟。\n窗外竹生风。\n风生竹外窗。\n点红潮醉脸。\n脸醉潮红点。\n廊上月昏黄。\n黄昏月上廊。", 
    "rhythmic": "菩萨蛮"
  }, 
  {
    "author": "刘焘", 
    "content": "露盘金冷初阑暑。\n暑阑初冷金盘露。\n风细引鸣蛩。\n蛩鸣引细风。\n雨零愁远路。\n路远愁零雨。\n空醉一尊同。\n同尊一醉空。", 
    "rhythmic": "菩萨蛮"
  }, 
  {
    "author": "刘焘", 
    "content": "屑琼霏玉堆檐雪。\n雪檐堆玉霏琼屑。\n山远对眉攒。\n攒眉对远山。\n拆梅寒映月。\n月映寒梅拆。\n阑倚暂愁宽。\n宽愁暂倚阑。", 
    "rhythmic": "菩萨蛮"
  }, 
  {
    "author": "刘焘", 
    "content": "湿花春雨如珠泣。\n泣珠如雨春花湿。\n花枕并斜。\n斜并枕花。\n织文回字密。\n密字回文织。\n嗟更数年华。\n华年数更嗟。", 
    "rhythmic": "菩萨蛮"
  }, 
  {
    "author": "刘焘", 
    "content": "润肌饶汗香红沁。\n沁红香汗饶肌润。\n低槛小山围。\n围山小槛低。\n枕横钗坠鬓。\n鬓坠钗横枕。\n归梦与郎期。\n期郎与梦归。", 
    "rhythmic": "菩萨蛮"
  }, 
  {
    "author": "刘焘", 
    "content": "绿窗斜动摇风竹。\n竹风摇动斜窗绿。\n虚恍夕凉初。\n初凉夕恍虚。\n曲眉愁翠蹙。\n蹙翠愁眉曲。\n无雁寄书来。\n来书寄雁无。", 
    "rhythmic": "菩萨蛮"
  }, 
  {
    "author": "刘焘", 
    "content": "雪窗寒听孤灯灭。\n灭灯孤听寒窗雪。\n残漏惜衾闲。\n闲衾惜漏残。\n说时常恨别。\n别恨常时说。\n还不奈宵寒。\n寒宵奈不还。", 
    "rhythmic": "菩萨蛮"
  }, 
  {
    "author": "宇文元质", 
    "content": "", 
    "rhythmic": "于飞乐"
  }, 
  {
    "author": "范致虚", 
    "content": "紫禁寒轻，瑶津冰泮，丽月光射千门。\n万年枝上，甘露惹祥氛。\n北阙华灯预赏，嬉游盛、丝管纷纷。\n东风峭，雪残梅瘦，烟锁凤城春。\n风光何处好，彩山万仞，宝炬凌云。\n尽欢陪舜乐，喜赞尧仁。\n天子千秋万岁，徵招宴、宰府师臣。\n君恩重，年年此夜，长祝本嘉辰。", 
    "rhythmic": "满庭芳慢・满庭芳"
  }, 
  {
    "author": "郑少微", 
    "content": "谁折南枝傍小丛。\n佳人丰色与梅同。\n有花无叶真潇洒，不问胭脂借淡红。\n应未许，嫁春风。\n天教雪月伴玲珑。\n池塘疏影伤幽独，何似横斜酒盏中。", 
    "rhythmic": "鹧鸪天"
  }, 
  {
    "author": "郑少微", 
    "content": "欲把长绳系日难。\n纷纷从此见花残。\n休将世事兼身事，须看人间比梦间。\n红烛继，艳歌阑。", 
    "rhythmic": "思越人・朝天子"
  }, 
  {
    "author": "李新", 
    "content": "杨柳梢头春色重，紫骝嘶入残花。\n香风满面日西斜。\n只知闲信马，不觉误随车。\n已许洞天归路晚，空劳眼惜眉怜。\n几回偷为掷花钿。\n今生应已过，重结後来缘。", 
    "rhythmic": "临江仙"
  }, 
  {
    "author": "李新", 
    "content": "千古人生乐事稀。\n露浓烟事薄寒时。\n菊花须插两三枝。\n未老功名辜两鬓，悲秋情绪入双眉。\n茂陵多病有谁知。", 
    "rhythmic": "浣溪沙"
  }, 
  {
    "author": "李新", 
    "content": "雨霁笼山碧破赊。\n小园围屋粉墙斜。\n朱门闲掩那人家。\n素腕拨香临宝砌，层波窥客擘轻纱。\n隔窗隐隐见簪花。", 
    "rhythmic": "浣溪沙"
  }, 
  {
    "author": "李新", 
    "content": "几度珠帘卷上钩。\n折花走马向扬州。\n老去不堪寻往事，上心头。\n陶令无聊惟喜醉，茂陵多病不胜愁。\n脉脉春情长不断，水东流。", 
    "rhythmic": "摊破浣溪沙・山花子"
  }, 
  {
    "author": "欧阳辟", 
    "content": "涧碧山红粉烂漫，烟萝远映霜枫。\n倚阑人在暮云东。\n遥天垂众壑，平地起孤峰。\n大好家山重九日，尊前切莫匆匆。\n黄花消息雁声中。\n寻芳须未晚，与客且携筇。", 
    "rhythmic": "临江仙"
  }, 
  {
    "author": "司马", 
    "content": "家在钱塘江上住。\n花落花开，不管年华度。\n燕子又将春色去。\n纱窗一阵黄昏雨。\n斜插犀梳云半吐。\n檀板清歌，唱彻黄金缕。", 
    "rhythmic": "黄金缕・蝶恋花"
  }, 
  {
    "author": "司马", 
    "content": "银河漾漾。\n正桐飞露井，寒生斗帐。\n芳草梦惊，人忆高唐惆怅。\n感离愁，甚情况。\n春风二月桃花浪。\n扁舟征棹，又过吴江上。\n人去雁回，千里风云相望。\n倚江楼，倍凄怆。", 
    "rhythmic": "河传"
  }, 
  {
    "author": "王重", 
    "content": "去岁花前曾记有。\n坐醉嬉游，花下携纤手。\n粉面与花相间斗。\n星眸一转晴波溜。\n一见新花还感旧。\n泪眼逢春，忍更看花柳。\n春恨厌厌如永昼。\n□□寂寞黄昏後。", 
    "rhythmic": "蝶恋花"
  }, 
  {
    "author": "王重", 
    "content": "烟雨江城，望中绿暗花枝少。\n惜春长待醉东风，却恨春归早。\n纵有幽情欢会，奈如今、风情渐老。\n凤楼何处，画阑愁倚，天涯芳草。", 
    "rhythmic": "烛影摇红"
  }, 
  {
    "author": "某两地", 
    "content": "为爱金陵佳丽。\n乃分符来此。\n拥麾忽又向淮东，便咫尺、人千里。\n画鼓一声催起。", 
    "rhythmic": "失调名"
  }, 
  {
    "author": "王采", 
    "content": "雪里东风未过江。\n陇头先折一枝芳。\n如今疏影照溪塘。\n北客乍惊无绿叶，东君应笑不红妆。\n玉真爱著淡衣裳。", 
    "rhythmic": "浣溪沙"
  }, 
  {
    "author": "王采", 
    "content": "日月无根天不老。\n浮生总被消磨了。\n陌上红尘常扰扰。\n昏复晓。\n一场大梦谁先觉。\n雒水东流山四绕。\n路傍几个新华表。\n见说在时官职好。\n争信道。\n冷烟寒雨埋荒草。", 
    "rhythmic": "渔家傲"
  }, 
  {
    "author": "王采", 
    "content": "扇影轻摇一线香。\n斜红匀过晚来妆。\n娇多无事做凄凉。\n借问谁教春易老，几时能勾夜何长。\n旧欢新恨总思量。", 
    "rhythmic": "浣溪沙"
  }, 
  {
    "author": "王采", 
    "content": "珠箔随檐一桁垂。\n绣屏遮枕四边移。\n春归人懒日迟迟。\n旧事只将云入梦，新欢重借月为期。\n晚来花动隔墙枝。", 
    "rhythmic": "浣溪沙"
  }, 
  {
    "author": "王采", 
    "content": "秋闺思入江南远。\n帘幕低垂闲不卷。\n玉珂声断晓屏空，好梦惊回还起懒。\n风轻只觉香烟短。", 
    "rhythmic": "玉楼春"
  }, 
  {
    "author": "王采", 
    "content": "绣屏晓梦鸳鸯侣。\n可惜夜来欢聚取。\n几声低语记曾闻，一段新愁看乍觑。\n繁红洗尽胭脂雨。", 
    "rhythmic": "玉楼春"
  }, 
  {
    "author": "王采", 
    "content": "燕子来时春未老。ピ\n红蜡团枝，费尽东君巧。ピ\n烟雨弄晴芳意恼。ピ\n雨馀特地残妆好。ピ\n斜倚青楼临远道。ピ\n不管傍人，密共东君笑。ピ\n都见娇多情不少。ピ\n丹青传得倾城貌。ピ", 
    "rhythmic": "蝶恋花"
  }, 
  {
    "author": "王采", 
    "content": "濯锦江头春欲暮。\n枝上繁红，着意留春住。\n只恐东君嫌面素。\n新妆剩把胭脂傅。\n晓梦惊寒初过雨。\n寂寞珠帘，问有馀花否。\n怅望草堂无一语。\n丹青传得凝情处。", 
    "rhythmic": "蝶恋花"
  }, 
  {
    "author": "王采", 
    "content": "艳娇春春婉娩。\n雨惜风饶，学得宫妆浅。\n爱把绿眉都不展。\n无言脉脉情何限。\n花下当时红粉面。\n准拟新年，都向花前见。\n争奈武陵人易散。\n丹青传得闺中怨。", 
    "rhythmic": "蝶恋花"
  }, 
  {
    "author": "王采", 
    "content": "镂雪成花檀作蕊。\n爱伴秋千，摇曳东风里。\n翠袖年年寒食泪。\n为伊牵惹愁无际。\n幽艳偏宜春雨细。\n红粉阑干，有个人相似。\n钿合金钗谁与寄。\n丹青传得凄凉意。", 
    "rhythmic": "蝶恋花"
  }, 
  {
    "author": "王采", 
    "content": "晕绿抽芽新叶斗。\n掩映娇红，脉脉群芳後。\n京兆画眉樊素口。\n风姿别是闺房秀。\n新篆题诗霜实就。\n换得琼琚，心事偏长久。\n应是春来初觉有。\n丹青传得厌厌瘦。", 
    "rhythmic": "蝶恋花"
  }, 
  {
    "author": "王采", 
    "content": "花为年年春易改。\n待放柔条，系取长春在。\n宫样妆成还可爱。\n鬓边斜作拖枝戴。\n每到无情风雨大。\n检点群芳，却是深丛耐。\n摇曳绿萝金缕带。\n丹青传得妖娆态。", 
    "rhythmic": "蝶恋花"
  }, 
  {
    "author": "周纯", 
    "content": "江南春信，望断人千里。\n魂梦入花枝，染相思、同心并蒂。\n鸳鸯名字，赢得一双双，无限意。\n凝烟水。\n念远教谁寄。\n毫端写兴，莫把丹青拟。\n墨客要卿卿，想临池、等闲梳洗。\n香衣黯淡，元不缁尘，怜缟袂。\n东风里。\n只恐于飞起。", 
    "rhythmic": "蓦山溪"
  }, 
  {
    "author": "周纯", 
    "content": "脂泽休施，铅华不御，自然林下真风。\n欲窥馀韵，何处问仙踪。\n路厌横桥夜雪，看暗淡、残月朦胧。\n无言处，丹青莫拟，谁寄染毫工。\n遥通。\n尘外信，寒生墨晕，依约形容。\n似疏疏斜影，蘸水摇空。", 
    "rhythmic": "满庭霜・满庭芳"
  }, 
  {
    "author": "周纯", 
    "content": "梅花韵似才人面。\n为伊写在春风扇。\n人面似花妍。\n花应不解言。\n在手微风动。\n勾引相思梦。\n莫用插酴。\n酴羞见伊。", 
    "rhythmic": "菩萨蛮"
  }, 
  {
    "author": "周纯", 
    "content": "一痕月色挂帘栊。\n梅影斜斜小院中。\n狂醉有心窥粉面，梦魂无处避香风。", 
    "rhythmic": "瑞鹧鸪"
  }, 
  {
    "author": "曹希蕴", 
    "content": "零落不因春雨，吹嘘何假东风。\n纱窗一点自然红。\n费尽工夫怎种。\n有艳难寻腻粉，无香不惹游蜂。\n更阑人静画堂中。\n相伴玉人春梦。", 
    "rhythmic": "西江月"
  }, 
  {
    "author": "曹希蕴", 
    "content": "解遣愁人，能添喜气。\n些儿好事先施力。\n画堂深处伴妖娆，绛纱笼里丹砂赤。\n有艳难留，无根怎觅。\n几回不忍轻轻别。\n玉人曾向耳边言，花有信、人无的。", 
    "rhythmic": "踏莎行"
  }, 
  {
    "author": "廖刚", 
    "content": "无诸好，方面镇全闽。\n千骑泛云归洞府，三山明玉外风尘。\n依约是蓬瀛。\n贤刺史，龙虎檀香名。", 
    "rhythmic": "望江南・忆江南"
  }, 
  {
    "author": "廖刚", 
    "content": "无诸好，金地遍重城。\n乌石亭危千嶂合，荔枝楼暖百花明。\n十里暮潮平。\n贤刺史，来暮相欢迎。", 
    "rhythmic": "望江南・忆江南"
  }, 
  {
    "author": "廖刚", 
    "content": "雨霁烟波阔，雁度陇云愁。\n西风庭院不胜秋。\n桂华光满，偏照最高楼。\n东山携妓约，故人千里，夜来为舣仙舟。\n明眸皓齿，歌舞总名流。\n恼人情态物中忧。", 
    "rhythmic": "满路花・促拍满路花"
  }, 
  {
    "author": "廖刚", 
    "content": "柯山瑞，云路玉桥横。\n六月天香琼蕊秀，千年人瑞昂星明。\n风露湿麒麟。\n廊庙器，冰雪照精神。", 
    "rhythmic": "望江南・忆江南"
  }, 
  {
    "author": "廖刚", 
    "content": "蓬山晓，龟鹤倚芝庭。\n云覆宝熏迷舞凤，玉扶琼液荐文星。\n棠荫署风清。\n人尽道，天遣瑞升平。", 
    "rhythmic": "望江南・忆江南"
  }, 
  {
    "author": "廖刚", 
    "content": "月桥风槛水边居。\n画楼三鼓初。\n草堂收拾读闲书。\n起看清夜徂。\n闲想像，尽踌躇。\n玉牌金字铺。\n梦昏纵有也成虚。\n那堪和梦无。", 
    "rhythmic": "阮郎归"
  }, 
  {
    "author": "廖刚", 
    "content": "论长校短，总是非闲誉。\n光景百年中，似难留、长江东去。\n随缘游戏，触□寄高情，西楼月，北窗风，鹆尊前舞。\n故人襟韵，千里心相许。\n飞骑趁花时，正名园、揉风洗雨。\n玻璃潋滟，聊共醉红裙，阳春曲，碧云词，慷慨怀千古。", 
    "rhythmic": "蓦山溪"
  }, 
  {
    "author": "赵鼎臣", 
    "content": "旧游何处，记金汤形胜，蓬瀛佳丽。\n渌水芙蓉，元帅与宾僚，风流济济。\n万柳庭边，雅歌堂上，醉倒春风里。\n十年一梦，觉来烟水千里。\n惆怅送子重游，南楼依旧不，朱阑谁倚。\n要识当时，惟是有明月，曾陪珠履。\n量减杯中，雪添头上，甚矣吾衰矣。\n酒徒相问，为言憔悴如此。", 
    "rhythmic": "念奴娇"
  }, 
  {
    "author": "韩嘉彦", 
    "content": "杏香消散尽，须知自昔，都门春早。\n燕子来时，绣陌乱铺芳草。\n蕙圃妖桃过雨，弄笑脸、红筛碧沼。\n深院悄。\n绿杨巷陌，莺声争巧。\n早是赋得多情，更遇酒临花，镇辜欢笑。\n数曲阑干，故国谩劳凝眺。\n汉外微云尽处，乱峰锁、一杆修竹。\n间琅，东风泪零多少。", 
    "rhythmic": "玉漏迟"
  }, 
  {
    "author": "谢", 
    "content": "月胧星淡，南飞乌鹊，暗数秋期天上。\n锦楼不到野人家，但门外、清流叠嶂。\n一杯相属，佳人何在，不见绕粱清唱。\n人间平地亦崎岖，叹银汉、何曾风浪。", 
    "rhythmic": "鹊桥仙"
  }, 
  {
    "author": "谢", 
    "content": "雪消新洗寒林碧。\n华堂向晚开瑶席。\n一曲杜韦娘。\n有人空断肠。\n谪仙同夜宴。\n晓即归程远。\n莫放酒尊空。\n主人陈孟公。", 
    "rhythmic": "菩萨蛮"
  }, 
  {
    "author": "谢", 
    "content": "相思一夜庭花发。\n窗前忽认生尘袜。\n晓起艳寒妆。\n雪肌生暗香。\n佳人纤手摘。\n手与花同色。\n插鬓有谁宜。\n惟应潘玉儿。", 
    "rhythmic": "菩萨蛮"
  }, 
  {
    "author": "谢", 
    "content": "情亲难语离，且尽玻璃盏。\n双鲤有来时，莫使音书缓。\n征骖去若飞，不道家山远。\n相见小冯君，笑语迎归雁。", 
    "rhythmic": "生查子"
  }, 
  {
    "author": "谢", 
    "content": "人似已圆孤月。\n心似丁香百结。\n不见谪仙人，孤负梅花时节。\n愁绝。\n愁绝。\n江上落英如雪。", 
    "rhythmic": "如梦令"
  }, 
  {
    "author": "谢", 
    "content": "柳絮随风散漫飞。\n檐冰成柱粟生肌。\n力排寒气赖金卮。\n赋丽谁为梁苑客，调高难和郢中词。\n且烦呵笔写乌丝。", 
    "rhythmic": "浣溪沙"
  }, 
  {
    "author": "谢", 
    "content": "景阳楼上钟声晓。\n半面啼妆匀未了。\n斜月纷纷。\n斜影幽香暗断魂。\n玉颜应在昭阳殿。\n却向前村深夜见。", 
    "rhythmic": "偷声木兰花"
  }, 
  {
    "author": "谢", 
    "content": "望晴峰染黛，暮霭澄空，碧天银汉。\n圆镜高飞，又一年秋半。\n皓色谁同，归心暗折，听唳云孤雁。\n问月停杯，锦袍何处，一尊无伴。\n好在南邻，诗盟酒社，刻烛争成，引觞愁缓。\n今夕楼中，继阿连清玩。", 
    "rhythmic": "醉蓬莱"
  }, 
  {
    "author": "谢", 
    "content": "江边一树。\n愁绝黄昏谁与度。\n琪树琼枝。\n不受雄蜂取次欺。\n风前望处。\n直恐乘风吹得去。\n能动诗情。\n故与诗人独目成。", 
    "rhythmic": "减字木兰花"
  }, 
  {
    "author": "谢", 
    "content": "寻常三五。\n坐待丹山飞玉兔。\n试问常娥。\n底事清光此夜多。\n尊空客满。\n纵有无处换。\n不倒金荷。\n可奈金波潋滟何。", 
    "rhythmic": "减字木兰花"
  }, 
  {
    "author": "谢", 
    "content": "风篁度曲。\n倦倚银屏初睡足。\n清簟疏帘。\n金鸭香销懒更添。\n纤纤露玉。\n风雹纵横飞钿局。\n颦敛双蛾。\n凝伫无言密意多。", 
    "rhythmic": "减字木兰花"
  }, 
  {
    "author": "谢", 
    "content": "金钗尽醉何须伴。\n萸糁浮杯乱。\n黄花香返岭梅魂。\n好把一枝斜插、向乌云。\n坡词欲唱无人会。\n桃叶知何在。\n与君同咏一联诗。\n但道老来能趁、菊花时。", 
    "rhythmic": "虞美人"
  }, 
  {
    "author": "谢", 
    "content": "人间离合常相半。\n璧月宁长满。\n九秋风露又方阑。\n何日小窗相对、话悲欢。\n月华临夜宜人醉。\n老去嗟颜悴。\n君如玉树照清空。\n况有凝之道蕴、一尊同。", 
    "rhythmic": "虞美人"
  }, 
  {
    "author": "谢", 
    "content": "一水盈盈牛与女。\n目送经年，脉脉无由语。\n後夜鹊桥知暗度。\n持杯乞与开愁绪。\n君似庾郎愁几许。\n万斛愁生，更作征人去。\n留定征鞍君且住。\n人间岂有无愁处。", 
    "rhythmic": "蝶恋花"
  }, 
  {
    "author": "谢", 
    "content": "牛女心期与目成。\n弥弥脉脉得盈盈。\n今夕银河凭鹊度。\n相遇。\n玉钩新吐照云屏。\n行旆雍容留宴语。\n将暮。\n方携珠袖到山亭。\n寂寞江天正云雾。", 
    "rhythmic": "定风波"
  }, 
  {
    "author": "谢", 
    "content": "破瓜年纪柳腰身。\n懒精神。\n带羞。\n手把江梅，冰雪斗清新。\n不向鸦儿飞处著。\n留乞与，眼中人。\n水精船里酒粼粼。\n皱香茵。\n驻行云。", 
    "rhythmic": "江神子・江城子"
  }, 
  {
    "author": "谢", 
    "content": "绿云影里，把明霞、织就千重文绣。\n紫腻红骄扶不起，好是未开时候。\n半怯新寒，半宜晴色，养得胭脂透。\n小亭人静。\n嫩莺啼破清昼。\n犹记携手芳阴，一枝斜带艳，娇波双秀。\n小语轻怜花总见，争得似花长久。\n醉浅休归，夜深同睡，明月还相守。\n免叫春去，断肠空叹诗瘦。", 
    "rhythmic": "念奴娇"
  }, 
  {
    "author": "沈蔚", 
    "content": "柳与堤回，桥随波转，望中如在蓬莱。\n水禽高下，烟雾敛还开。\n认是仙翁住处，都不见、一点尘埃。\n壶天晚，清寒带雪，光景自徘徊。\n高才。\n廊庙手，当年平步，直到尧阶。\n况今朝调鼎，尤待盐梅。\n只恐身闲不久，难留恋、花月楼台。\n看新岁，春风且送，五马过江来。", 
    "rhythmic": "满庭芳"
  }, 
  {
    "author": "沈蔚", 
    "content": "雪底寻梅，冰痕观水，晚来天气尤寒。\n渐闻歌笑，轻暖发春妍。\n赏尽十洲新景，依稀见、三岛风烟。\n判深夜，一年月色，只是这般圆。\n熙然。\n千里地，何妨载酒，频上湖船。\n况坐中高客，不日朝天。\n须信人间好处，没个事、胜得尊前。\n东风近，侵寻桃李，别做醉夤缘。", 
    "rhythmic": "满庭芳"
  }, 
  {
    "author": "沈蔚", 
    "content": "疏木藏钟，轻烟笼角，几家帘幕灯光。\n暮砧声断，空壁锁寒蜇。\n入袂西风阵阵，彻醉骨、都不胜凉。\n栏干外，依稀嫩竹，月色冷如霜。\n仙乡。\n何处是，云深路杳，不念刘郎。\n但画桥流水，依旧垂杨。\n要见时时便是，一向价、只作寻常。\n争知道，愁肠泪眼，独自个重阳。", 
    "rhythmic": "满庭芳"
  }, 
  {
    "author": "沈蔚", 
    "content": "过尽清明三月雨，东风才到溪滨。\n画工传得已非真。\n青君著意处，桃李未为伦。\n倚槛盈盈如欲语，就中拈足花神。\n自然亭馆一番新。\n从今观绝品，不独洛阳人。", 
    "rhythmic": "临江仙"
  }, 
  {
    "author": "沈蔚", 
    "content": "旧追游处，思前事、俨如昔。\n过尽莺花，横雨暴风初息。\n杏子枝头，又自然、别是般天色。\n好傍垂杨，系画船桥侧。\n小欢幽会，一霎时、光景也堪惜。\n对酒当歌，故人情分难觅。", 
    "rhythmic": "梦玉人引"
  }, 
  {
    "author": "沈蔚", 
    "content": "想伊不住。\n船在蓝桥路。\n别语未甘听，更拟问、而今是去。\n门前杨柳，几日转西风，将行色，欲留心，忽忽城头鼓。\n一番幽会，只觉添愁绪。\n邂逅却相逢。\n又还有、此时欢否。\n临岐把酒，莫惜十分斟，尊前月，月中人，明夜知何处。", 
    "rhythmic": "蓦山溪"
  }, 
  {
    "author": "沈蔚", 
    "content": "别酒初醒。\n似一番梦觉，屈指堪惊。\n犹疑送消寄息，遇著人听。\n当初唤作，据眼前、略略看承。\n及去了，从头想伊，心下始觉宁宁。\n黄昏画角重城。\n更伤高念远，怀抱何胜。\n良时好景，算来半为愁生。", 
    "rhythmic": "汉宫春"
  }, 
  {
    "author": "沈蔚", 
    "content": "今年早觉花信蹉。\n想芳心、未应误我。\n一月小径几回过。\n始朝来寻见，雪痕微破。\n眼前大抵情无那。\n好景色、只消些个。", 
    "rhythmic": "寻梅"
  }, 
  {
    "author": "沈蔚", 
    "content": "日过重帘未卷。\n袅袅欲残香线。\n午醉却醒来，柳外一声莺啭。\n不见。", 
    "rhythmic": "不见・如梦令"
  }, 
  {
    "author": "沈蔚", 
    "content": "回首芜城旧苑。\n还是绿深红浅。\n春意已无多，斜日满帘飞燕。\n不见。", 
    "rhythmic": "不见・如梦令"
  }, 
  {
    "author": "沈蔚", 
    "content": "深深院宇小池塘。\n一径碧梧长。\n青春又归何处，新笋绿成行。\n多少事，恼人肠。\n懒思量。\n香消一炷，睡起霎时，日过东窗。", 
    "rhythmic": "诉衷情"
  }, 
  {
    "author": "沈蔚", 
    "content": "相逢无处无尊酒。\n尊前未必皆朋旧。\n酒到任教倾。\n莫思今夜醒。\n明朝相别後。\n江上空回首。", 
    "rhythmic": "菩萨・菩萨蛮"
  }, 
  {
    "author": "沈蔚", 
    "content": "春城迤逦层阴绕。\n青梅竞弄枝头小。\n江色雨和烟。\n行人江那边。\n好花都过了。\n满地空芳草。", 
    "rhythmic": "菩萨・菩萨蛮"
  }, 
  {
    "author": "沈蔚", 
    "content": "花过园林清荫浓。\n琅新脱笋，绿丛丛。\n雨声只在小池东。\n闲枕，直面芰荷风。\n长日敞帘栊。\n轻尘飞不到，画堂空。", 
    "rhythmic": "小重山"
  }, 
  {
    "author": "沈蔚", 
    "content": "溪上清明初过雨。\n春色无多，叶底花如许。\n轻暖时闻燕双语。\n等闲飞入谁家去。\n短墙东畔新朱户。\n前日花前，把酒人何处。", 
    "rhythmic": "转调蝶恋花・蝶恋花"
  }, 
  {
    "author": "沈蔚", 
    "content": "渐近朱门香夹道。\n一片笙歌，依约楼台杪。\n野色和烟满芳草。\n溪光曲曲山回抱。\n物华不逐人间老。\n日日春风，在处花枝好。", 
    "rhythmic": "转调蝶恋花・蝶恋花"
  }, 
  {
    "author": "沈蔚", 
    "content": "景物因人成胜概。\n满目更无尘可碍。\n等闲帘幕小栏干，衣未解。\n心先快。\n明月清风如有待。\n谁信门前车马隘。\n别是人间闲世界。\n坐中无物不清凉，山一带。\n水一派。\n流水白云长自在。", 
    "rhythmic": "天仙子"
  }, 
  {
    "author": "沈蔚", 
    "content": "梅英弄粉。\n尚浅寒、腊雪消未尽。\n布彩箔、层楼高下，灯火万点，金莲相照映。\n香径纵横，听画鼓、声声随步紧。\n渐霄汉无云，月华如水，夜久露清风迅。\n轻车趁马，微尘杂雾，带晓色、绮罗生润。\n花阴下、瞥见仍回，但时闻、笑音中香阵阵。\n奈酒阑人困。", 
    "rhythmic": "倾杯・倾杯乐"
  }, 
  {
    "author": "沈蔚", 
    "content": "城上鸦啼斗转。\n渐渐玉壶冰满。\n月淡寒梅，清香来小院。\n谁遣鸾笺写怨。", 
    "rhythmic": "清商怨"
  }, 
  {
    "author": "沈蔚", 
    "content": "微含清露真珠滴。\n怯晓寒脉脉。\n秉烛倚雕栏，今日尊前，尽是多情客。\n从来应与春相得。\n有动人标格。\n半笑倚春风，醉脸生红，不是胭脂色。", 
    "rhythmic": "醉花阴"
  }, 
  {
    "author": "沈蔚", 
    "content": "相将初下蕊珠殿。\n似醉粉、生香未遍。\n爱惜娇心春不管。\n被东风、赚开一半。\n中黄宫里赐仙衣，斗浅深、妆成笑面。", 
    "rhythmic": "柳摇金・思归乐"
  }, 
  {
    "author": "沈蔚", 
    "content": "楚天来驾春相送。\n半醉侧、花冠重。\n瑶台清宴，群仙戏手，剪出彩衣犹动。\n谁拂瑶琴巧弄。\n舞丹山、三千雏凤。\n艳冶轻盈放纵。\n倚东风、从来遍宠。\n桃花溪上，相思未断，愁掩五云真洞。", 
    "rhythmic": "柳初新"
  }, 
  {
    "author": "唐庚", 
    "content": "平生不会敛眉头。\n诸事等闲休。\n元来却到愁处，须著与他愁。\n残照外，大江流。\n去悠悠。\n风悲兰杜，烟淡沧浪，何处扁舟。", 
    "rhythmic": "诉衷情"
  }, 
  {
    "author": "惠洪", 
    "content": "南涧茶香笑语新。\n西州春涨小舟横。\n困顿人归烂熳晴。\n天迥游丝长百尺，日高飞絮满重城。\n一番花信近清明。", 
    "rhythmic": "浣溪沙"
  }, 
  {
    "author": "惠洪", 
    "content": "日暮江空船自流。\n谁家院落近沧洲。\n一枝闲暇出墙头。\n数朵幽香和月暗，十分归意为春留。\n风撩片片是闲愁。", 
    "rhythmic": "浣溪沙"
  }, 
  {
    "author": "惠洪", 
    "content": "玉带云袍童顶露。\n一生笑傲知何故。\n万里归来方旦暮。\n休疑虑。\n大千捏在豪端聚。\n不解犁田分亩步。\n却能对客鸣花鼓。\n忽共老安相耳语。", 
    "rhythmic": "渔父词・渔父"
  }, 
  {
    "author": "惠洪", 
    "content": "不怕石头行路滑。\n归来那爱驹儿踏。\n言下百骸俱拨撒。\n无剩法。\n灵然昼夜光通达。\n古寺天寒还恶发。\n夜将木佛齐烧杀。\n炙背横眠真快活。", 
    "rhythmic": "渔父词・渔父"
  }
]
[
  {
    "author": "周紫芝", 
    "content": "人间何物是穷通。\n终向烟波作钓翁。", 
    "rhythmic": "渔父词・渔父"
  }, 
  {
    "author": "李弥逊", 
    "content": "水馆风亭，晚香浓、一番荷芰经雨。\n簟枕乍闲，襟裾初试，散尽满轩袢暑。\n断云却送轻雷去，疏林外、玉钩微吐。\n夜未阑，秋生败叶，暗催庭树。\n天上佳期久阻。\n星河畔，仙车缥缈云路。\n旧恨未平，幽欢难驻，洒落半天风露。", 
    "rhythmic": "花心动"
  }, 
  {
    "author": "李弥逊", 
    "content": "仙李盘根，自有云仍霭芳裔。\n更留雨霜皮，临风玉树，紫髯丹颊，长生久视。\n鹤帐琅书至。\n长庚梦、当年暗记。\n佳辰近，回首西风，渐喜秋英弄霜蕊。\n暂卷双旌，鸣金吹竹，萱堂伴新戏。\n对璧月流光，屏山供翠，碧云乍合，飞觞如缀。\n早晚岩廊侍。", 
    "rhythmic": "一寸金"
  }, 
  {
    "author": "李弥逊", 
    "content": "百尺游丝当秀户。\n不系春晖，只系闲愁住。\n拾翠归来芳草路。\n避人蝴蝶双飞去。\n困脸羞眉无意绪。\n陌上行人，记得清明否。\n消息未来池阁暮。\n一饷梨花雨。", 
    "rhythmic": "蝶恋花"
  }, 
  {
    "author": "李弥逊", 
    "content": "足力穷时山已晦。\n却上轻舟，急棹穿沙背。\n云影渐随风力退。\n一川月白寒光碎。\n唤客主人陶谢辈。\n拂石移尊，不管游人醉。\n罗绮丛中无此会。\n只疑身在烟霞外。", 
    "rhythmic": "蝶恋花"
  }, 
  {
    "author": "李弥逊", 
    "content": "清晓天容争显晦。\n溪上群山，戢戢分驼背。\n谁似浮云知进退。\n疏林嫩日黄金碎。\n夜枕不眠憎鼠辈。\n困眼贪晴，拚被风烟醉。\n天意有情人不会。\n分明置我风波外。", 
    "rhythmic": "蝶恋花"
  }, 
  {
    "author": "李弥逊", 
    "content": "百叠青山江一缕。\n十里人家，路绕南台去。\n榕叶满川飞白鹭。\n疏帘半卷黄昏雨。\n楼阁峥嵘天尺五。\n荷芰风清，习习消袢暑。\n老子人间无著处。\n一尊来作横山主。", 
    "rhythmic": "蝶恋花"
  }, 
  {
    "author": "李弥逊", 
    "content": "小小芙蕖红半展。\n占早争先，不奈腰肢软。\n罗袜凌波娇欲颤。\n向人如诉闺中怨。\n把酒与君成眷恋。\n约束新荷，四面低歌扇。\n不放游人偷眼盼。\n鸳鸯叶底潜窥见。", 
    "rhythmic": "蝶恋花"
  }, 
  {
    "author": "李弥逊", 
    "content": "上阳迟日千门锁。\n花外流莺过。\n一番春去又经秋。\n惟有深宫明月、照人愁。\n暗中白发随芳草。\n却恨容颜好。\n更无魂梦到昭阳。\n肠断一双飞燕、在雕粱。", 
    "rhythmic": "虞美人"
  }, 
  {
    "author": "李弥逊", 
    "content": "海棠开後春谁主。\n日日催花雨。\n可怜新绿遍残枝。\n不见香腮和粉、晕燕脂。\n去年携手听金缕。\n正是花飞处。\n老来先自不禁愁。\n这样愁来欺老、几时休。", 
    "rhythmic": "虞美人"
  }, 
  {
    "author": "李弥逊", 
    "content": "金泥捍拨春声碎。\n恨入相思泪。\n醉欺秋水绿云斜。\n浑似梦中重到、阿环家。\n主人著意留春住。\n不醉无归去。\n只愁银烛晓生寒。\n明日落花飞絮、满长安。", 
    "rhythmic": "虞美人"
  }, 
  {
    "author": "李弥逊", 
    "content": "年年江上清秋节。\n盏面分霜月。\n不堪对月已伤离。\n那更梅花开後、海棠时。\n剑溪难驻仙游路。\n直上云霄去。\n藕花恰莫碍行舟。\n要趁潮头八月、到扬州。", 
    "rhythmic": "虞美人"
  }, 
  {
    "author": "李弥逊", 
    "content": "方壶小有人谁到。\n底事春知早。\n使君和气粲如花。\n更筑百花深处、驻春华。\n云关远枕苕溪浅。\n未放归怀展。\n看残红紫绿阴斜。\n鸾凤干霄却上、玉皇家。", 
    "rhythmic": "虞美人"
  }, 
  {
    "author": "李弥逊", 
    "content": "杨花尽做难拘管。\n也解趁、飞红伴。\n骢马无情人渐远。\n沙平浅渡，雨湿孤村，何处长亭晚。\n欲凭桃叶传春怨。\n算不似、斜风倩双燕。", 
    "rhythmic": "青玉案"
  }, 
  {
    "author": "李弥逊", 
    "content": "小山娇翠低歌扇。\n雏莺学语春犹浅。\n无力响方檀。\n声随玉笋翻。\n垂鬟云乍染。\n媚靥香微点。\n未解作轻颦。\n凝情已动人。", 
    "rhythmic": "菩萨蛮"
  }, 
  {
    "author": "李弥逊", 
    "content": "凉飙轻散馀霞绮。\n疏星冷浸明河水。\n枕画檐风。\n秋生草际蛩。\n雁门离塞晚。\n不道衡阳远。\n归恨隔重山。\n楼高莫凭栏。", 
    "rhythmic": "菩萨蛮"
  }, 
  {
    "author": "李弥逊", 
    "content": "风庭瑟瑟灯明灭。\n碧梧枝上蝉声歇。\n枕冷梦魂惊。\n一阶寒水明。\n鸟飞人未起。\n月露清如洗。\n无语听残更。\n愁从两鬓生。", 
    "rhythmic": "菩萨蛮"
  }, 
  {
    "author": "李弥逊", 
    "content": "馀霞收尽寒烟绿。\n江山一片团明玉。\n枕画楼风。\n愁生草际蛩。\n金茎秋未老。\n两鬓吴霜早。\n忍负广寒期。\n清尊对语谁。", 
    "rhythmic": "菩萨蛮"
  }, 
  {
    "author": "李弥逊", 
    "content": "小小茅茨隐翠微。\n桥平双手弄涟漪。\n好风还动去年枝。\n得雨疏梅肥欲展，人家次第有芳菲。\n惜花恰莫探春迟。", 
    "rhythmic": "浣溪沙"
  }, 
  {
    "author": "李弥逊", 
    "content": "箫鼓哀吟乐楚臣。\n牙樯锦缆簇江。\n调高彩笔逞尖新。\n海角逢时伤老大，莫辞卮酒话情亲。\n与君同是异乡人。", 
    "rhythmic": "浣溪沙"
  }, 
  {
    "author": "李弥逊", 
    "content": "向日南枝不奈晴。\n无风绛雪自飘零。\n画楼更作断肠声。\n小侧金荷迎落蕊，高烧银烛照残英。\n生愁斜月酒初醒。", 
    "rhythmic": "浣溪沙"
  }, 
  {
    "author": "李弥逊", 
    "content": "枝上子规催去旆，柳条偏系离情。\n片云留雨锁愁城。\n不堪明月夜，寂寞照南荣。\n莫作东山今日计，风雷已促鹏程。\n功成来伴赤松行。\n却寻鸿雁侣，尊酒会如星。", 
    "rhythmic": "临江仙"
  }, 
  {
    "author": "李弥逊", 
    "content": "燕去莺来昏又晓，劳生莫负心期。\n菊花何必待开时。\n十分浮玉蚁，一拍贯珠词。\n少借笔端烟雨力，不须露染风披。\n芳心微露定因谁。\n风流今太傅，萧洒古东篱。", 
    "rhythmic": "临江仙"
  }, 
  {
    "author": "李弥逊", 
    "content": "多病渊明刚止酒，不禁秋蕊浮香。\n饮船歌板已兼忘。\n吴霜羞鬓改，无语对红妆。\n小拈青枝撩鼻观，绝胜娇额涂黄。\n独醒滋味怕新凉。\n归来烛影乱，枕听更长。", 
    "rhythmic": "临江仙"
  }, 
  {
    "author": "李弥逊", 
    "content": "一片花飞春已减，那堪万点愁人。\n可能春便负闲身。\n细思愁不饮，却是自辜春。\n且共一尊追落蕊，犹胜陌上成尘。\n杯行到手莫辞频。\n杏花须记取，曾与此翁邻。", 
    "rhythmic": "临江仙"
  }, 
  {
    "author": "李弥逊", 
    "content": "试问花枝馀几许，卷帘细雨随人。\n风光犹恋苦吟身。\n海棠浑怯冷，为我强留春。\n细听惜花歌白雪，不知盏面生尘。\n吹开吹谢漫惊频。\n少陵真有味，爱酒觅南邻。", 
    "rhythmic": "临江仙"
  }, 
  {
    "author": "李弥逊", 
    "content": "翠箔阴阴笼画阁。\n昨夜东风恶。\n香迳慢春泥，南陌东郊，惆怅妨行乐。\n伤春比似年时觉。\n潘鬓新来薄。\n何处不禁愁，雨滴花腮，和泪胭脂落。", 
    "rhythmic": "醉花阴"
  }, 
  {
    "author": "李弥逊", 
    "content": "紫菊红萸开犯早。\n独占秋光老。\n酝造一般清，比著芝兰，犹自争多少。\n霜刀翦叶呈纤巧。\n手拈迎人笑。\n云鬓一枝斜，小阁幽窗，是处都香了。", 
    "rhythmic": "醉花阴"
  }, 
  {
    "author": "李弥逊", 
    "content": "烛花催晓。\n醉玉颓春酒。\n一骑东风消息到。\n占得鳖头龙首。\n长安去路。\n明朝跃马芳阴。\n应是花繁莺巧，东君著意琼林。", 
    "rhythmic": "清平乐"
  }, 
  {
    "author": "李弥逊", 
    "content": "一帘红雨。\n飘荡谁家去。\n门外垂杨千万缕。\n不把东风留住。\n旧巢燕子来迟。\n故园绿暗残枝。\n肠断画桥烟水，此情不许春知。", 
    "rhythmic": "清平乐"
  }, 
  {
    "author": "李弥逊", 
    "content": "把酒挽芳时。\n醉袖淋漓。\n多情楚客为秋悲。\n未抵香飘红褪也，独绕空枝。\n天女宝刀迟。\n露染风披。\n翠云叠叠拥铢衣。\n知道筠溪春寂寞，来慰相思。", 
    "rhythmic": "浪淘沙"
  }, 
  {
    "author": "李弥逊", 
    "content": "乐事信难逢。\n莫放匆匆。\n飞红撩乱减春容。\n临水不禁频送客，风袖龙锺。\n小阁画堂东。\n绮绣相重。\n尊前谁唱夏云峰。\n醒後欲寻溪上路，烟水无穷。", 
    "rhythmic": "浪淘沙"
  }, 
  {
    "author": "李弥逊", 
    "content": "春又老。\n愁似落花难扫。\n一醉一回才忘了。\n醒来还满抱。\n此恨欲凭谁道。\n柳外数声啼鸟。\n只恐春风吹不到。\n断云连碧草。", 
    "rhythmic": "谒金门"
  }, 
  {
    "author": "李弥逊", 
    "content": "广平未拚心如铁。\n恨梅花、隔年别。\n化工翦水斗春风，似南枝和月。\n长鲸一饮宁论石。", 
    "rhythmic": "滴滴金"
  }, 
  {
    "author": "李弥逊", 
    "content": "小桃初破两三花。\n深浅散馀霞。\n东君也解人意，次第到山家。\n临水岸，一枝斜。\n照笼纱。\n可怜何事，苦爱施朱，减尽容华。", 
    "rhythmic": "诉衷情"
  }, 
  {
    "author": "李弥逊", 
    "content": "春苑杂花芳，诗老剩夸梅格。\n谁道武陵深处，便不如姑射。\n莫分红浅与红深，点点是春色。\n生怕一番风雨，半飘零江国。", 
    "rhythmic": "好事近"
  }, 
  {
    "author": "李弥逊", 
    "content": "玉液，酿花光。\n来趁北窗凉。\n为君小摘蜀葵黄。\n一似嗅枝香。\n饮中仙，山中相。\n也道十分宫样。", 
    "rhythmic": "鹤冲天"
  }, 
  {
    "author": "李弥逊", 
    "content": "飞盖追春春约伫。\n繁杏枝头红未雨。\n小楼翠幕不禁风，芳草路。\n无尘处。\n明月满庭人欲去。\n一醉邻翁须记取。\n见说新妆桃叶女。\n明年却对此花时，留不住。\n花前语。\n总向似花人付与。", 
    "rhythmic": "天仙子"
  }, 
  {
    "author": "李弥逊", 
    "content": "断桥缺月。\n点点枝头雪。\n画角吹残声未歇。\n早是一年春别。\n寿阳弄粉成妆。\n柔肠结结丁香。\n可怕真梅轻妒，游蜂说与何妨。", 
    "rhythmic": "清平乐"
  }, 
  {
    "author": "李弥逊", 
    "content": "推愁何计。\n车下忘乘坠。\n日上南枝春有意。\n已讶红酥如缀。\n儿童缓整馀杯。\n芒鞋午夜重来。\n素面应憎月冷，真香不逐风回。", 
    "rhythmic": "清平乐"
  }, 
  {
    "author": "李弥逊", 
    "content": "长红小白。\n何处寻梅格。\n日日南山云满额。\n暗老一分春色。\n广平赋罢瑶香。\n细□花蕊商量。\n留得笔端雨露，後来收拾群芳。", 
    "rhythmic": "清平乐"
  }, 
  {
    "author": "李弥逊", 
    "content": "翦翦疏花，托根宛在长松底。\n蔓柯相倚。\n便有凌霄志。\n丹凤忽来，小队迎秋起。\n留无计。\n待公归侍。\n重与分红翠。", 
    "rhythmic": "点绛唇"
  }, 
  {
    "author": "李弥逊", 
    "content": "梨花院落溶溶雨。\n弱柳低金缕。\n画檐风露为谁明。\n青翼来时试问、董双成。\n去年春酒为眉寿。\n花影浮金斗。\n不须更觅老人星。\n但愿一年一上、一千龄。", 
    "rhythmic": "虞美人"
  }, 
  {
    "author": "李弥逊", 
    "content": "池面芙蕖红散绮。\n鹊噪朱门喜。\n环佩响天风，香霭杯盘，更约麻姑侍。\n尘寰不隔蓬莱水。\n束带岩廊戏。\n瘦鹤与长松，且伴仙，久住人间世。", 
    "rhythmic": "醉花阴"
  }, 
  {
    "author": "李弥逊", 
    "content": "帘卷西风轻雨外。\n揖数峰横翠。\n楼上地行仙，压玉为醪，旋摘黄金蕊。\n一觞一阕千秋岁。\n不愿封侯贵。\n长伴紫髯翁，踏月吹箫，笑咏云山里。", 
    "rhythmic": "醉花阴"
  }, 
  {
    "author": "李弥逊", 
    "content": "花院小回廊，庭萱成行。\n水面红妆翠绡帐。\n蓬莱云近，风露一番清旷。\n星郎来碧落，长庚象。\n素志未酬，丹心益壮。\n且醉真珠小槽酿。\n不须皓齿，拍手狂歌清唱。\n一尊为寿庆，羲皇上。", 
    "rhythmic": "感皇恩"
  }, 
  {
    "author": "李弥逊", 
    "content": "密竹翦轻绡，华堂初建。\n卷上虾须待开宴。\n寿期春聚，芍药一番开遍。\n砌成锦步帐，笼弦管。\n绛节近颁，丹雏重见。\n花里双双乍归燕。\n重重乐事，凭仗东风拘管。\n一时分付与，金荷劝。", 
    "rhythmic": "感皇恩"
  }, 
  {
    "author": "李弥逊", 
    "content": "鞭凤骖鸾自斗杓。\n老君亲抱送，下层霄。\n人间仙李占春饶。\n千秋里，松月伴吹箫。\n故国水云遥。\n谪仙丹荔熟，剥红绡。", 
    "rhythmic": "小重山"
  }, 
  {
    "author": "李弥逊", 
    "content": "星斗心胸锦绣肠。\n厌随尘土客，逐炎凉。\n江山风月伴行藏。\n无人识，高卧水云乡。\n肘後有仙方。\n假饶丹未就，寿须长。", 
    "rhythmic": "小重山"
  }, 
  {
    "author": "李弥逊", 
    "content": "红日当楼，绣屏开、风舞花随步。\n绛拂佩兰，香染妆梅，彷佛紫烟真侣。\n雪消池馆年年会，玻璃泛、小槽新注。\n弄箫语。\n云未彻，暖回芳树。\n瑶检曾寿缕。\n好系日萦春，驭鸾深驻。\n桂殿影寒，蓬山波阔，未似彩衣庭户。\n坐看鹤鬓云来戏，重重拜、天阶雨露。", 
    "rhythmic": "花心动"
  }, 
  {
    "author": "李弥逊", 
    "content": "海角秋高风力骤。\n楼台四面山容瘦。\n季子貂裘寒欲透。\n悬弧昼。\n高歌棣萼聊卮酒。\n且共追欢宽白首。\n清闲赢得身长久。\n世上功名翻覆手。\n为君寿。\n腰间要看悬金斗。", 
    "rhythmic": "渔家傲"
  }, 
  {
    "author": "李弥逊", 
    "content": "黄花犹未拆霜枝。\n今年秋较迟。\n六么催泛玉东西。\n登高庆诞时。\n神仙事，古来稀。\n且为千岁期。\n戏莱堂上两庞眉。\n何妨举案齐。", 
    "rhythmic": "阮郎归"
  }, 
  {
    "author": "李弥逊", 
    "content": "霜林变绿。\n画帘桂子排香粟。\n一声檀板惊飞鹜。\n弦管楼高，谁在阑干曲。\n人生一笑难相属。\n满堂何必堆金玉。", 
    "rhythmic": "醉落托"
  }, 
  {
    "author": "李弥逊", 
    "content": "寿烟笼席。\n采莲新按，舞腰无力。\n占尽风光，人间天上，今夕何夕。\n蓝袍换了莱衣，庆岁岁、君恩屡锡。\n连夜欢声，满城佳气，和春留得。", 
    "rhythmic": "柳梢青"
  }, 
  {
    "author": "李弥逊", 
    "content": "花信争先，暗将春意传桃李。\n寿卿同醉。\n绿野连珠履。\n麟阁丹青，眷注耆英裔。\n眉间喜。\n日边飞骑。\n来促东山起。", 
    "rhythmic": "点绛唇"
  }, 
  {
    "author": "李弥逊", 
    "content": "陌上风光浓处。\n第一寒梅先吐。\n待得春来也，香销减，态凝伫。\n百花休谩妒。\n陌上风光浓处。\n繁杏枝头春聚。\n艳态最娇娆，堪比并，东邻女。\n红梅何足数。\n陌上风光浓处。\n日暖山樱红露。\n结子点朱唇，花谢後，君看取。\n流莺偏嘱付。\n陌上风光浓处。\n忘却桃园归路。\n洞口水流迟，香风动，红无数。\n吹愁何处去。\n陌上风光浓处。\n最是海棠风措。\n翠袖衬轻红，盈盈泪，怨春去。\n黄昏微带雨。\n陌上风光浓处。\n自有花王为主。\n富艳压群芳，蜂蝶戏，燕莺语。\n东君都付与。\n陌上风光浓处。\n红药一番经雨。\n把酒绕芳丛，花解语。", 
    "rhythmic": "十样花"
  }, 
  {
    "author": "李弥逊", 
    "content": "江城烽火连三月。\n不堪对酒长亭别。\n休作断肠声。\n老来无泪倾。\n风高帆影疾。\n目送舟痕碧。\n锦字几时来。\n薰风无雁回。", 
    "rhythmic": "菩萨蛮"
  }, 
  {
    "author": "王以宁", 
    "content": "岁晚橘洲上，老叶舞愁红。\n西山光翠，依旧影落酒杯中。\n人在子亭高处，下望长沙城郭，猎猎酒帘风。\n远水湛寒碧，独钓绿蓑翁。\n怀往事，追昨梦，转头空。\n孙郎前日，豪健颐指五都雄。\n起拥奇才剑客，十万银戈赤帻，歌鼓壮军容。\n何似裴相国，谈道老圭峰。", 
    "rhythmic": "水调歌头"
  }, 
  {
    "author": "王以宁", 
    "content": "大别我知友，突兀起西州。\n十年重见，依旧秀色照清眸。\n常记鲒狂客，邀我登楼雪霁，杖策拥羊裘。\n山吐月千仞，残夜水明楼。\n黄粱梦，未觉枕，几经秋。\n与君邂逅，相逐飞步碧山头。\n举酒一觞今古，叹息英雄骨冷，清泪不能收。\n鹦鹉更谁赋，遗恨满芳洲。", 
    "rhythmic": "水调歌头"
  }, 
  {
    "author": "王以宁", 
    "content": "山耸方壶，潮通碧海，江东自昔名家。\n玉真仙子，佩粲朝霞。\n一种天香胜味，笑杨梅、不数枇杷。\n难模写，牟尼妙质，光透紫丹砂。\n咨嗟。\n如此辈，不知何为，留滞天涯。\n料甘心远引，无意纷华。\n一任姚黄魏紫，供吟赏、银烛笼纱。\n南游士，日餐千颗，不愿九霞车。", 
    "rhythmic": "满庭芳"
  }, 
  {
    "author": "王以宁", 
    "content": "千古南阳，刘郎乡国，依约楚俗秦风。\n英姿豪气，耆旧笑谈中。\n佩来从帝所，许洲花、潭菊从容。\n霜秋晓，凉生日观，极目送飞鸿。\n主公。\n天下士，挥豪万字，一饮千锺。\n醉高歌起舞，唤醒人龙。\n我自人间漫浪，平生事、南北西东。\n辞公去，寒眸激电，曾识小安丰。", 
    "rhythmic": "满庭芳"
  }, 
  {
    "author": "王以宁", 
    "content": "五十七年，侵寻老矣，小庵初筑林。\n故人相过，喜雪舞祥。\n遍野跳珠浅玉，纵儿童、收满金瓶。\n明年待，洗光银海，袖手看升平。\n先生。\n齐物久，蚁丘罢战，蜗角休征。\n趁尊前身健，有酒须倾。\n随分村歌社舞，何须问、武宿文星。\n忘怀矣，未能忘酒，相与醉忘形。", 
    "rhythmic": "满庭芳"
  }, 
  {
    "author": "王以宁", 
    "content": "千古黄州，雪堂奇胜，名与赤壁齐高。\n竹楼千字，笔势压江涛。\n笑问江头皓月，应曾照、今古英豪。\n菖蒲酒，尊无恙，聊共访临皋。\n陶陶。\n谁晤对，粲花吐论，宫锦纫袍。\n借银涛雪浪，一洗尘劳。\n好在江山如画，人易老、双鬓难。\n升平代，凭高望远，当赋反离骚。", 
    "rhythmic": "满庭芳"
  }, 
  {
    "author": "王以宁", 
    "content": "平山堂上，侧盏歌南浦。\n醉望五州山，渺千里、银涛东注。\n钱郎英远，满腹贮精神，窥素壁，墨栖鸦，历历题诗处。\n风裘雪帽，踏遍荆湘路。\n回首古扬州，沁天外、残霞一缕。\n德星光次，何日照长沙，渔夫曲，竹枝词，万古歌来暮。", 
    "rhythmic": "蓦山溪"
  }, 
  {
    "author": "王以宁", 
    "content": "雕弓绣帽。\n戏马秦淮道。\n风入马啼轻，曾踏遍、淮堤芳草。\n飞英点点，春事已阑珊，风雨横，别离多，断送英雄老。\n功名终在，休惜芳尊倒。\n谈笑下燕云，看千里、风驱电扫。\n男儿此事，莫待鬓丝棼，汉都护，万年觞，玉殿春风早。", 
    "rhythmic": "蓦山溪"
  }, 
  {
    "author": "王以宁", 
    "content": "天工何意，碎琼玉佩，书空千尺。\n箬笠蓑衫扁舟下，淮口烟林如织。\n飞观嶙峋，子亭突兀，影浸澄淮碧。\n纶巾鹤氅，是谁独笑携策。\n遥想易水燕山，有人方醉赏，六花如席。\n云重天低酣歌罢，胆壮乾坤犹窄。\n射雉归来，铁鳞十万，踏碎千山白。\n紫箫声断，唤回春满南陌。", 
    "rhythmic": "念奴娇"
  }, 
  {
    "author": "王以宁", 
    "content": "云收天碧。\n渐风高露冷，群喧初寂。\n远浦归舟荒渡口，搴篷横棹堤侧。\n一带澄江，十分蟾影，千里寒光白。\n襟怀迎爽，有人独步携策。\n遥想帘卷琼楼，凭阑凝望，此意知何极。\n声断琴箫双凤驾，凌厉飞仙同籍。\n问汉乘槎，采珠临海，往事空踪迹。\n莫辞吟赏，终宵清景难得。", 
    "rhythmic": "念奴娇"
  }, 
  {
    "author": "王以宁", 
    "content": "晚烟凝碧。\n渐渔村山市，人归寂寂。\n有客飞舟还顾访，应讶纶巾侧。\n得意忘年，推诚投分，高论追元白。\n英标逸气，笑予穷抱真策。\n兴尽又复言归，秋风分袂，浩荡思无极。\n咫尺昭山明翠壁，那知中隐咸籍。\n说梦难听，闭门寻梦，肯念栖萍迹。\n浪吟狂醉，几时还共重得。", 
    "rhythmic": "念奴娇"
  }, 
  {
    "author": "王以宁", 
    "content": "昔有书生荐寿杯。\n清词妙绝贺方回。\n黄花也欲为君寿，先向重阳六日开。\n跻楚俗，上春台。\n政成归去位三台。\n明年寿酒君王劝，知有传宣敕使来。", 
    "rhythmic": "鹧鸪天"
  }, 
  {
    "author": "王以宁", 
    "content": "帝乙何年骑玉龙。\n武夷仙伯笑相从。\n长庚瑞应游仙梦，碧藕花开解愠风。\n歌既醉，乐元丰。\n明良相悦寿无穷。\n野人更有深深祝，笑指三台十八公。", 
    "rhythmic": "鹧鸪天"
  }, 
  {
    "author": "王以宁", 
    "content": "桃李纷纷春事催。\n桐花风定牡丹开。\n天麟下作人间瑞，玉燕清宵入梦来。\n红玉酎，紫霞杯。\n五云深处望三台。\n君家况有庭前柏，好个擎天八柱材。", 
    "rhythmic": "鹧鸪天"
  }, 
  {
    "author": "王以宁", 
    "content": "眼看西园红与紫，年来几度芳菲。\n吾生四十渐知非。\n祗思青箬笠，江上雨霏霏。\n饮酒但知寻夏季，不须远慕安期。\n丹成仙去是何时。\n龟藏何必学，春日正迟迟。", 
    "rhythmic": "临江仙"
  }, 
  {
    "author": "王以宁", 
    "content": "此理循环如引锯，春来百草菲菲。\n道人一笑悟前非。\n功名真长物，夕霭与朝霏。\n梦褥清孙今绿隐，漫郎自许风期。\n江楼景物得旬时。\n平芜三百里，天阔夕阳迟。", 
    "rhythmic": "临江仙"
  }, 
  {
    "author": "王以宁", 
    "content": "闻道洛阳花正好，家家遮户春风。\n道人饮处百壶空。\n年年花下醉，看尽几番红。\n此拐又从何处去，飘蓬一任西东。\n语声虽异笑声同。\n一轮清夜月，何处不相逢。", 
    "rhythmic": "临江仙"
  }, 
  {
    "author": "王以宁", 
    "content": "起看船头蜀锦张。\n沙汀红叶舞斜阳。\n杖拿惊起睡鸳鸯。\n木落群山雕玉□，霜和冷月浸澄江。\n疏篷今夜梦潇湘。", 
    "rhythmic": "浣溪沙"
  }, 
  {
    "author": "吕渭老", 
    "content": "春风淡淡，清昼永、落英千尺。\n桃杏散平郊，晴蜂来往，妙香飘掷。\n傍画桥、煮酒青帘，绿杨风外，数声长笛。\n记去年、紫陌朱门，花下旧相识。\n向宝帕、裁书凭燕翼。\n望翠阁、烟林似织。\n闻道春衣犹未整，过禁烟寒食。\n但记取、角枕情题，东窗休误，这些端的。\n更莫待、青子绿阴春事寂。", 
    "rhythmic": "西江月慢"
  }, 
  {
    "author": "吕渭老", 
    "content": "曾醉扬州十里楼。\n竹西歌吹至今愁。\n燕衔柳絮春心远，鱼入晴江水自流。\n情渺渺，梦悠悠。", 
    "rhythmic": "思佳客"
  }, 
  {
    "author": "吕渭老", 
    "content": "薄薄山云欲湿花。\n双双燕子入帘斜。\n西楼尚记垂垂雪，酌酒犹残片片霞。\n人已远，发成华。", 
    "rhythmic": "思佳客"
  }, 
  {
    "author": "吕渭老", 
    "content": "帘外繁霜未扫。\n楼角动、玉绳横晓。\n百和交焚瑞烟绕。\n霁霞明，画屏深，天渺渺。\n喜色连池沼。\n荐眉寿、玉儿娇小。", 
    "rhythmic": "夜游宫"
  }, 
  {
    "author": "吕渭老", 
    "content": "风扫长林雪压枝。\n纷纷冻鹊傍帘飞。\n一尊聊作破寒威。\n春意正愁梅漏泄，客情尤怕病禁持。\n曲阑干外日初迟。", 
    "rhythmic": "浣溪沙"
  }, 
  {
    "author": "吕渭老", 
    "content": "片片云藏雨，重重雾隐山。\n可怜新月似眉弯。\n今夜断肠凝望、小楼寒。\n梦断云房远，书长蜡炬残。\n夜妆应罢短屏间。\n都把一春心事、付梅酸。", 
    "rhythmic": "南歌子"
  }, 
  {
    "author": "吕渭老", 
    "content": "珠阁雨帘高卷。\n望断碧梧墙院。\n短梦有幽寻，晓枕一峰云乱。\n谁见。\n谁见。\n风散菊英千片。", 
    "rhythmic": "如梦令"
  }, 
  {
    "author": "吕渭老", 
    "content": "微绽樱桃一颗红。\n断肠声里唱玲珑。\n轻罗小扇掩酥胸。\n惹鬓蛛丝新有喜，窥窗月彩旧相从。\n清宵一醉许谁同。", 
    "rhythmic": "浣溪沙"
  }, 
  {
    "author": "吕渭老", 
    "content": "凉露洗秋空。\n菊径鸣蛩。\n水晶帘外月玲珑。\n烛蕊双悬人似玉，簌簌啼红。\n宋玉在墙东。\n醉袖摇风。\n心随月影入帘栊。\n戏著锦茵天样远，一段愁浓。", 
    "rhythmic": "浪淘沙"
  }, 
  {
    "author": "吕渭老", 
    "content": "棂香新染砑红绫。\n腰肢瘦不胜。\n合欢小幌掩馀酲。\n芙蓉入梦频。\n山不尽，水无情。\n锦河隔锦茵。", 
    "rhythmic": "醉桃源・阮郎归"
  }, 
  {
    "author": "吕渭老", 
    "content": "梦里相逢不记时。\n断肠多在杏花西。\n微开笑语兜鞋急，远有灯光掠鬓迟。\n辞永夜，失深期。", 
    "rhythmic": "思佳客"
  }, 
  {
    "author": "吕渭老", 
    "content": "雨洗檐花湿画帘。\n知他因甚地，瘦厌厌。\n玉人风味似冰蟾。\n愁不见，烟雾晓来添。\n烦恼旧时谙。\n新来一段事，未心甘。", 
    "rhythmic": "小重山"
  }, 
  {
    "author": "吕渭老", 
    "content": "远帘笼月。\n谁见南陌，子规啼血。\n萸糁菊英，整冠落帽，一时虚说。\n五湖自有深期，曾指定、灯花细说。\n燕子巢空，秋鸿程远，音书中绝。", 
    "rhythmic": "柳梢青"
  }, 
  {
    "author": "吕渭老", 
    "content": "云破月高悬，照我双双泪。\n人在朱桥转曲西，翠幕重重闭。\n要见索商量，见了还无计。\n心似长檠一点灯，到晓清清地。", 
    "rhythmic": "卜算子"
  }, 
  {
    "author": "吕渭老", 
    "content": "眉为占愁多，镇日长长敛。\n试问心中有底愁，泪早千千点。\n莫唱短因缘，缘短犹伤感。\n谁信萧郎是路人，常有深深念。", 
    "rhythmic": "卜算子"
  }, 
  {
    "author": "吕渭老", 
    "content": "一日抵三秋，半月如千岁。\n自夏经秋到雪飞，一向都无计。\n续续说相思，不尽无穷意。\n若写幽怀一段愁，应用天为纸。", 
    "rhythmic": "卜算子"
  }, 
  {
    "author": "吕渭老", 
    "content": "得酒解愁烦，多病还疏酒。\n本是多情失意人，此味如何受。\n沈醉且高歌，不饮心常有。\n守著残灯斗著眉，怎不腰肢瘦。", 
    "rhythmic": "卜算子"
  }, 
  {
    "author": "吕渭老", 
    "content": "多谢西池桃李。\n伴我一春沈醉。\n能有几多香，陪了一江来泪。\n憔悴。\n憔悴。\n又是落花铺地。", 
    "rhythmic": "如梦令"
  }, 
  {
    "author": "吕渭老", 
    "content": "石榴花谢了，正荷叶、盖平池。\n试玛瑙杯深，琅簟冷，临水帘帷。\n知他故人甚处，晚霞明、断浦柳枝垂。\n唯有松风水月，向人长似当时。\n依依。\n望断水穷，云起处、是天涯。\n奈燕子楼高，江南梦断，虚费相思。", 
    "rhythmic": "木兰花慢"
  }, 
  {
    "author": "吕渭老", 
    "content": "对修篁万个，更疏雨、洗琅。\n望燕外晴丝，鸥边水叶，胡蝶成团。\n榴红劝人把酒，泛菖蒲、对客不成欢。\n金缕新番彩索，始知今岁衣宽。\n年年。\n此日青楼，花缺处、倚阑干。\n记小扇清歌，蛮笺妙墨，不觉更残。", 
    "rhythmic": "木兰花慢"
  }, 
  {
    "author": "吕渭老", 
    "content": "桂乡云万缕，更飞雨、洗香车。\n念密会经年，银潢浪阻，玉露期赊。\n灵星瑞桥对展，散匆匆、喜色满天涯。\n回首丁宁晓角，未宜吹动梅花。\n家家。\n竟赏彩茸，穿桂影、醉流霞。\n渐舞袖翻鸾，歌声缀凤，钗影交加。", 
    "rhythmic": "木兰花慢"
  }, 
  {
    "author": "吕渭老", 
    "content": "记得花阴同携手，指定日、许我同欢。\n唤做真成，耳热心安。\n打叠从来不成器，待做个、平地神仙。\n又却不成些事，蓦地心残。\n据我如今没投奔，见著你、泪早偷弹。\n对月临风，一味埋冤。", 
    "rhythmic": "恋香衾"
  }, 
  {
    "author": "吕渭老", 
    "content": "芰荷香外一声蝉。\n风撼琅惊昼眠。\n刻烛题诗花满笺。", 
    "rhythmic": "豆叶黄・忆王孙"
  }, 
  {
    "author": "吕渭老", 
    "content": "晚妆新试碧衫凉。\n金鸭犹残昨夜香。\n柳际风来月满廊。", 
    "rhythmic": "豆叶黄・忆王孙"
  }, 
  {
    "author": "吕渭老", 
    "content": "轻罗团扇掩微羞。\n酒满玻璃花满头。\n小板齐声唱石州。", 
    "rhythmic": "豆叶黄・忆王孙"
  }, 
  {
    "author": "吕渭老", 
    "content": "林花著雨褪胭脂。\n叶底双桃结子迟。\n对镜凭郎略皱眉。", 
    "rhythmic": "豆叶黄・忆王孙"
  }, 
  {
    "author": "吕渭老", 
    "content": "玉萧风外一声清。\n粉面婵娟月对明。\n紫府楼台夜不扃。", 
    "rhythmic": "豆叶黄・忆王孙"
  }, 
  {
    "author": "吕渭老", 
    "content": "宝蟾悬镜。\n露颗倾荷柄。\n飞萤点点明花径。\n凝愁情不展，宿酒风还醒。\n天似晓，银河半落星相趁。\n心事都无定。\n才致元相称。\n春过了，秋将近。\n小窗通竹圃，野色连金井。\n得仗个，多情燕子分明问。", 
    "rhythmic": "千秋岁"
  }, 
  {
    "author": "吕渭老", 
    "content": "心事已成空，春尽百花零落。\n谁见黄鹂百啭，索东君评泊。\n晓来枝上语绵蛮，应悔向来错。\n看则绿阴青子，却惶无托。", 
    "rhythmic": "好事近"
  }, 
  {
    "author": "吕渭老", 
    "content": "小雨阻行舟。\n人在烟林古渡头。\n欲挈一尊相就醉，无由。\n谁见横波入鬓流。\n百计不迟留。\n明月他时独上楼。\n水尽又山山又水，温柔。\n占断江南万斛愁。", 
    "rhythmic": "南乡子"
  }, 
  {
    "author": "吕渭老", 
    "content": "樊子唤春归。\n梦逐杨花满院飞。\n吹过西家人不见，依依。\n萍点荷钱又满池。\n屈指数佳期。\n何日凭肩对展眉。\n倾尽十分应不醉，迟迟。\n何惜樱桃杏子时。", 
    "rhythmic": "南乡子"
  }, 
  {
    "author": "吕渭老", 
    "content": "纤指捧玻璃。\n莫惜重持。\n自离阆苑失回期。\n门掩东风桃著子，帘影迟迟。\n楼上正横篦。\n荷气沾衣。\n谁将名玉碾花枝。\n不比寻常红与紫，取次芳菲。", 
    "rhythmic": "浪淘沙"
  }, 
  {
    "author": "吕渭老", 
    "content": "渡口看潮生，水满蒹葭浦。\n长记扁舟载月明，深入红云去。\n荷尽覆平池，忘了归来路。\n谁信南楼百尺高，不见如莲步。", 
    "rhythmic": "卜算子"
  }, 
  {
    "author": "吕渭老", 
    "content": "云护柔条雪压枝。\n斜风吹绛蜡，点胭脂。\n蔷薇柔水麝分脐。\n园林晚，脉脉带斜晖。\n深阁绣帘低。\n宝奁匀泪粉，晚妆迟。", 
    "rhythmic": "小重山"
  }, 
  {
    "author": "吕渭老", 
    "content": "春将半。\n莺声乱。\n柳丝拂马花迎面。\n小堂风。\n暮楼锺。\n草色连云，暝色连空。\n重重。\n秋千畔。\n何人见。\n宝钗斜照春妆浅。\n酒霞红。\n与谁同。", 
    "rhythmic": "惜分钗・撷芳词"
  }, 
  {
    "author": "吕渭老", 
    "content": "重帘挂。\n微灯下。\n背兰同说春风话。\n月盈楼。\n泪盈眸。\n觑著红，无计迟留。\n休休。\n莺花谢。\n春残也。\n等闲泣损香罗帕。\n见无由。\n恨难收。", 
    "rhythmic": "惜分钗・撷芳词"
  }, 
  {
    "author": "吕渭老", 
    "content": "花趁清明争展。\n白白红红满院。\n莫怪泪痕多，爱底不能得见。\n凝恋。\n凝恋。\n门外雨飞帘卷。", 
    "rhythmic": "如梦令"
  }, 
  {
    "author": "吕渭老", 
    "content": "年年九月西湖，绣船继日笙箫拥。\n五云深处，红帘一桁，语莺歌凤。\n群玉峰头，影娥池畔，烟霞飞动。\n认蓬瀛仙子，云程路远，贪人世、瑶池梦。\n要看黄尘清海，戏真珠、麻姑清纵。\n曲门自有，菊金芳砌，月篦浮栋。\n子著宫桃，舞翻官柳，霞杯纤捧。\n待明年更把，西风妙曲，按成新弄。", 
    "rhythmic": "水龙吟"
  }, 
  {
    "author": "吕渭老", 
    "content": "西风不落，薄衾孤枕，记起花时些个。\n宿愁新恨两关心，说道理、分疏不可。\n别愁如絮，佳期何在，古屋萧萧灯火。\n打窗风雨又何消，梦未就、依前惊破。", 
    "rhythmic": "鹊桥仙"
  }, 
  {
    "author": "吕渭老", 
    "content": "扇列红鸾，赭黄日色明金殿。\n御香葱茜。\n宝仗香风暖。\n咫尺天颜，九奏朝阳管。\n群臣宴。\n醉霞凝面。\n午漏传宫箭。", 
    "rhythmic": "点绛唇"
  }, 
  {
    "author": "吕渭老", 
    "content": "俊眼犀心，尊前如有乘鸾便。\n过愁传怨。\n只许灯光见。\n见了重休，河汉明遮断。\n深深院。\n乱风飘霰。\n揉了双罗燕。", 
    "rhythmic": "点绛唇"
  }, 
  {
    "author": "吕渭老", 
    "content": "解衣同一笑，聊复起厨烟。\n醉乡何处，与君舒啸入壶天。\n长怪时情狭隘，杯酒岂容我辈，不上谪仙船。\n雅志念湖海，小艇一丝竿。\n夜迢迢，灯烛下，几心闲。\n平生得处，不在内外及中间。\n点检春风欢计，惟有诗情宛转，馀事尽疏残。\n彩笔题桐叶，佳句问平安。", 
    "rhythmic": "水调歌头"
  }, 
  {
    "author": "吕渭老", 
    "content": "世事莫牵萦，乐取这闲时节。\n且恁醉来醒去，免光阴虚设。\n有则有个泼心儿，不敢被利名啜。\n却待两手分付，与风花雪月。", 
    "rhythmic": "好事近"
  }, 
  {
    "author": "吕渭老", 
    "content": "长记十年前，彼此玉颜云发。\n尊酒几番相对，乐春花秋月。\n而今各自困飘零，憔悴几年别。\n说著大家烦恼，且大家休说。", 
    "rhythmic": "好事近"
  }, 
  {
    "author": "吕渭老", 
    "content": "一尊聊对西风醉。\n况九日、明朝是。\n曾与茱萸论子细。\n江天虚旷，暮林横远，人隔银河水。\n碧云渐展天无际。\n吹不断、黄昏泪。", 
    "rhythmic": "青玉案"
  }, 
  {
    "author": "林季仲", 
    "content": "璧月初圆，彩云轻护，散雪叠冰凉馆。\n张眉竞巧，赵瑟新成，整顿戏衫歌扇。\n寿酒殷勤，娇语温柔，只愁杯浅。\n正连山玉枕，回波瑶席，漏长更款。\n良会久、细拥香肩，瑶庭闲步，共指渡河星点。\n今朝此日，同祝卿卿，福寿禄星齐转。", 
    "rhythmic": "倾杯乐"
  }, 
  {
    "author": "王之道", 
    "content": "晓日彤墀，春风黄伞，天颜咫尺清光。\n恩袍初赐，一时玉质金相。\n济济满廷鹭，月卿映、日尹星郎。\n鸣鞘绕，锦鞯归路，醉舞醒狂。\n追随宝津琼苑，看穿花帽侧，拂柳鞭长。\n临流夹径，参差绿荫红芳。", 
    "rhythmic": "庆清朝"
  }, 
  {
    "author": "王之道", 
    "content": "春睡起。\n金鸭暖消沈水。\n笑比梅花鸾鉴里。\n嗅香还嚼蕊。\n琼户倚来重倚。\n又见夕阳西坠。\n门外马嘶郎且至。\n失惊心暗喜。", 
    "rhythmic": "谒金门"
  }, 
  {
    "author": "王之道", 
    "content": "春入花梢红欲半。\n水外绿杨，掩映笙歌院。\n霁日迟迟风扇暖。\n天光上下青浮岸。\n归去画楼烟暝晚。\n步拾梅英，点缀宫妆面。\n美目碧长眉翠浅。\n消魂正值回头看。", 
    "rhythmic": "蝶恋花"
  }, 
  {
    "author": "王之道", 
    "content": "檐溜潺潺朝复暮。\n燕子衔泥，穿幕来还去。\n素锦青袍知有处。\n花光草色迷汀渚。\n春不负人人自负。\n君看流觞，只恁良宵度。\n厌小桃如泣诉。\n东风莫漫飘红雨。", 
    "rhythmic": "蝶恋花"
  }, 
  {
    "author": "王之道", 
    "content": "城上春旗催日暮。\n柳絮沾泥，花蕊随流去。\n记得前时行乐处。\n小桥水渌初平渚。\n玉子纹楸谁胜负。\n不道光阴，暗向闲中度。\n天若有情容我诉。\n春来底事多阴雨。", 
    "rhythmic": "蝶恋花"
  }, 
  {
    "author": "王之道", 
    "content": "庭院雨馀秋意晚。\n一阵风来，到处清香遍。\n把酒对花情不浅。\n花前敢避金杯满。\n卜酴虽惯见。\n常恨搀先，不是君徒伴。\n莫把龙涎轻斗远。\n流芳肯逐炉烟断。", 
    "rhythmic": "蝶恋花"
  }, 
  {
    "author": "王之道", 
    "content": "碧雾暗消香篆半。\n花影穿帘，厌苍苔院。\n一双塘水暖。\n浮沈时近垂杨岸。\n雨过不知春事晚。\n但怪朱唇，得酒红潮面。\n野蔌山肴三四盏。\n携尊更向花前看。", 
    "rhythmic": "蝶恋花"
  }, 
  {
    "author": "王之道", 
    "content": "玉子纹楸频较路。\n胜负等闲，休冶黄金注。\n黑白斑斑乌间鹭。\n明窗净几谁知处。\n逼剥声中人不语。\n见可知难，步武来还去。\n何日挂冠宫一亩。\n相从识取棋中趣。", 
    "rhythmic": "蝶恋花"
  }, 
  {
    "author": "王之道", 
    "content": "曾向水边云外见。\n争似霜蕤，照映苍苔院。\n檀口半开金袅线。\n端相消得纶巾岸。\n点缀南枝红旋旋。\n准拟杯盘，日向花前宴。\n飞雪飘飘云不卷。\n何人览镜凭阑看。", 
    "rhythmic": "蝶恋花"
  }, 
  {
    "author": "王之道", 
    "content": "杏靥桃腮俱有。\n常避孤芳，独斗红深浅。\n犯雪凌霜芳意展。\n玉容似带春寒怨。\n分得数枝来小院。\n依倚铜瓶，标致能清远。\n淡月帘栊疏影转。\n骚人为尔柔肠断。", 
    "rhythmic": "蝶恋花"
  }, 
  {
    "author": "王之道", 
    "content": "寒雨霏霏江上路。\n不见书邮，病目空凝注。\n沙觜尽头飞白鹭。\n篙师指似人来处。\n自笑自怜还自语。\n钝滞如君，只合归田去。\n竹屋数间环亩。\n个中自有无穷趣。", 
    "rhythmic": "蝶恋花"
  }, 
  {
    "author": "王之道", 
    "content": "微雨斑斑，晕湿海棠，渐觉燕脂红褪。\n迟日短垣，娇怯和风，摇曳一成春困。\n玉软酴酥，扶不起、晚妆慵整。\n愁恨。\n对佳时媚景，可堪重省。\n曾约小桃新燕，有蜂媒蝶使，为传芳信。\n西蜀杜郎，东坡苏老，道也道应难尽。\n一朵风流，雅称且、凤翘云鬓。", 
    "rhythmic": "宴山亭・燕山亭"
  }, 
  {
    "author": "王之道", 
    "content": "扁舟南浦岸，分携处、鸣佩忆珊珊。\n见十里长堤，数声啼，至今清泪，襟袖斓斑。\n谁信道，沈腰成瘦减，潘鬓就衰残。\n漫把酒临风，看花对月，不言拄笏，无绪凭阑。\n相逢复相感，但凝情秋水，送恨春山。\n应念马催行色，泥溅征衫。", 
    "rhythmic": "风流子"
  }, 
  {
    "author": "王之道", 
    "content": "流水细通何处。\n柳溪新雨。\n清风十里送篮舆，行不尽、山无数。\n一簇楼台堵。", 
    "rhythmic": "玉连环・解连环"
  }, 
  {
    "author": "王之道", 
    "content": "新篁初上箨龙陂。\n绿阴稀。\n绿阴稀。\n墙外石榴，花放两三枝。\n裙褶绛纱还半皱，追往事，惜佳期。\n流莺娇婉燕双飞。\n雨晴时。\n雨晴时。", 
    "rhythmic": "江城子"
  }, 
  {
    "author": "王之道", 
    "content": "寒光凌乱六花纤。\n巧穿帘。\n不鸣檐。\n十里黄垆，遥望辨青帘。\n玉树参差何处觅，吟雪曲，拈霜髯。\n坐来令我看无厌。\n拟名盐。\n试尝甜。", 
    "rhythmic": "江城子"
  }, 
  {
    "author": "王之道", 
    "content": "颢气遍寰宇，风露逼衣裘。\n中秋昨夜，明月千里满西楼。\n人道当年今日，海上骑鲸仙客，乘兴下瀛州。\n雅志在扶世，来佐紫宸游。\n庙堂上，须早计，要嘉谋。\n牙床锦帐，三岁江北叹淹留。\n好在蟹螯如臂，判取兵厨百斛，与客醉瑶舟。\n待得蟠桃熟，相约访浮丘。", 
    "rhythmic": "水调歌头"
  }, 
  {
    "author": "王之道", 
    "content": "湖上有佳色，黄菊傲霜秋。\n一尊相属，谈咏彼此得无愁。\n何处鲈鱼初荐，错俎金齑点脍，令我忆东州。\n双鹭带斜日，飞下白苹洲。\n晚风劲，吹残酒，袭破裘。\n故人俱在，江左底事独淹留。\n归去草堂侵夜，一点青荧灯火，得句可忘忧。\n欲识无穷意，终日倚城楼。", 
    "rhythmic": "水调歌头"
  }, 
  {
    "author": "王之道", 
    "content": "斜阳明薄暮，暗雨霁凉秋。\n弱云狼藉，晚来风起，席卷更无留。\n天外老蟾高挂，皎皎寒光照水，金璧共沈浮。\n宾主一时杰，倾动庾公楼。\n渡银汉，玉露，势欲流。\n不妨吟赏，坐拥红袖舞还讴。\n暗祝今宵素魄，助我清才逸气，稳步上瀛洲。\n欲识瀛洲路，雄据六鳌头。", 
    "rhythmic": "水调歌头"
  }, 
  {
    "author": "王之道", 
    "content": "琼树挂初日，珠箔卷清霜。\n夜来溪上微雨，佳节过重阳。\n共庆当年此际，曾见天麟协梦，华阀挂蓬桑。\n人作鲁侯祝，俾尔寿而臧。\n保疲瘵，旌德善，致吉祥。\n会看报政，朝夕芝检趣徵黄。\n不藉灵丹九转，不用蟠桃三窃，源远自流长。\n愿借沧溟富，斟酌荐瑶觞。", 
    "rhythmic": "水调歌头"
  }, 
  {
    "author": "王之道", 
    "content": "败屋拥破衲，惊飙漫飕。\n不离当处人见，操慧上蓝游。\n弹指九州四海，浪说其来云聚，其去等风休。\n莫作袈裟看，吾道惯聃丘。\n齐死生，同宠辱，泯春秋。\n高名厚利，眇若天地一蜉蝣。\n闲举前人公案，试问把锄空手，何似步骑牛。\n会得个中语，净土在阎浮。", 
    "rhythmic": "水调歌头"
  }, 
  {
    "author": "王之道", 
    "content": "暑雨湿修竹，凉吹入高檐。\n鹭洲锺阜如画，霁色为纤。\n槛外藕花无数，妆点休祥嘉应，不觉有秋炎。\n谪仙堕人世，香雾郁重帘。\n富才艺，强记览，三万签。\n须信公侯有种，道义自相渐。\n此去腰金佩玉，回视依莲泛水，岁月亦何淹。\n称觞还戏彩，无惜醉厌厌。", 
    "rhythmic": "水调歌头"
  }, 
  {
    "author": "王之道", 
    "content": "金尊照坐红裙绕。\n怪一饷、歌声悄。\n乱扑珠帘风絮晓。\n香薰笑语，酒烘颜色，莫逐流年老。\n诗涛入笔悬河倒。\n快万里云天为君扫。", 
    "rhythmic": "青玉案"
  }, 
  {
    "author": "王之道", 
    "content": "逢人借问钱塘路。\n我亦欲、西湖去。\n目送兰桡知几度。\n鳌峰浮玉，鲸波飞雪，正是潮来处。\n海棠花下春将暮。\n缓唱新词味佳句。", 
    "rhythmic": "青玉案"
  }, 
  {
    "author": "王之道", 
    "content": "半年不踏轩车路。\n仿佛过、长桥去。\n贴水行云风送度。\n两行高柳，一坡修竹，是我尝游处。\n黄鹂休叹青春暮。\n出谷迁乔旧家句。", 
    "rhythmic": "青玉案"
  }, 
  {
    "author": "王之道", 
    "content": "雨溟。\n年年今日，农夫共卜新丰。\n登高随处好，银瓶突兀，南峙对三公。\n真珠露菊，更芙蓉、照水匀红。\n但华发衰颜，不堪频鉴青铜。\n相逢。\n行藏休借问，且徘徊、目送飞鸿。\n十年湖海，千里云山，几番残照凄风。", 
    "rhythmic": "凤箫吟・芳草"
  }, 
  {
    "author": "曹勋", 
    "content": "春待去。\n帘外连天飞絮。\n老大心情慵纵步。\n草迷池上路。\n春去不知何处。\n欲问谁能分付。\n但有清阴遮院宇。\n晚莺和暮雨。", 
    "rhythmic": "谒金门"
  }, 
  {
    "author": "曹勋", 
    "content": "昔年曾到神清洞。\n笑领希夷非夙梦。\n看时须到月边乌，养处且论铅与汞。\n土膏仍有黄芽动。", 
    "rhythmic": "玉楼春"
  }, 
  {
    "author": "曹勋", 
    "content": "边头春未到。\n雪满交河道。\n暮沙明残照。\n塞烽云间小。\n断鸿悲。\n陇月低。", 
    "rhythmic": "饮马歌"
  }, 
  {
    "author": "曹勋", 
    "content": "舜德日辉光，正初冬盛期。\n东朝喜、诞生时。\n向彤闱、清净均化有，自然和气。\n长生久视，金殿熙熙。\n宴瑶池。\n衣俱侍、玳筵启。\n花如锦、耀朝晖。", 
    "rhythmic": "长寿仙促拍"
  }, 
  {
    "author": "曹勋", 
    "content": "绛阙，正春光到时。\n当人日、诞芳仪。\n向宫壶、雅著徽誉美，懿德无亏。\n深被恩荣，金殿宴嬉。\n气融怡。\n贤均木，宜颂二南诗。\n天心喜、锦筵启。", 
    "rhythmic": "长寿仙促拍"
  }, 
  {
    "author": "曹勋", 
    "content": "西苑烟光倚槛新。\n桃花艳艳静无尘。\n照溪红映一天云。\n肯放落红流出水，且寻歌舞赏明春。\n持杯知是洞中人。", 
    "rhythmic": "浣溪沙"
  }, 
  {
    "author": "曹勋", 
    "content": "日上龙城散晓阴。\n琼芳堂下玉成林。\n江梅开未十分深。\n随处锦亭穹帐暖，冷香邀住入衣襟。\n酒肠判断付频斟。", 
    "rhythmic": "浣溪沙"
  }, 
  {
    "author": "曹勋", 
    "content": "连面霜风。\n野馆山村逢至日，开怀欲酒杯空。\n与谁同。\n一缄来信托飞鸿。\n信里催归无限意，黄昏应是出房栊。\n夜香浓。", 
    "rhythmic": "酒泉子"
  }, 
  {
    "author": "曹勋", 
    "content": "人情世态饱经过。\n眼也见来多。\n忙中掉得便去，不是有人唆。\n云似舞，水如歌。\n笑呵呵。\n这回还我，半世偎绥，一味磨跎。", 
    "rhythmic": "诉衷情"
  }, 
  {
    "author": "曹勋", 
    "content": "得抽头处好抽头。\n等待几时休。\n贤且广张四至，我早已优游。\n黄道服，布钱绉。\n煞风流。\n往来熟後，也没惊怕，也没忧愁。", 
    "rhythmic": "诉衷情"
  }, 
  {
    "author": "曹勋", 
    "content": "酴芳架引繁英。\n香远透帘清。\n更与洛阳花市，一齐移在宫庭。", 
    "rhythmic": "朝中措"
  }, 
  {
    "author": "曹勋", 
    "content": "斜斜整整暗江湾。\n蓑笠有无间。\n应与君家却暑，冷看白满群山。", 
    "rhythmic": "朝中措"
  }, 
  {
    "author": "曹勋", 
    "content": "香乍起。\n满院垂垂岩桂。\n未卷珠帘香已至。\n酒杯言笑里。\n叶下茸金繁蕊。\n别是清妍风致。\n更远随人闻细细。\n月华天似水。", 
    "rhythmic": "谒金门"
  }, 
  {
    "author": "曹勋", 
    "content": "春渐至。\n雪染梅梢轻细。\n试路新芜殊可喜。\n冷云闲照水。\n白苎今年不寄。\n最好且寻幽会。\n不怕清寒侵紫绮。\n看灯同晚醉。", 
    "rhythmic": "谒金门"
  }, 
  {
    "author": "曹勋", 
    "content": "雨过池台秋静，桂影凉清昼。\n槁叶喧空，疏黄满堤柳。\n风外残菊枯荷，凭阑一饷，犹喜冷香襟袖。\n少欢偶。\n人道消愁须酒。\n酒又怕醒後。", 
    "rhythmic": "玉蹀躞・解蹀躞"
  }, 
  {
    "author": "曹勋", 
    "content": "江影浮空阔，江水拍天流。\n山藏地秘，伟观须是伟人收。\n闻道烟斜雨暗，还留月底风边，墨客一凝眸。\n阑槛随指顾，江海还生秋。\n绣帘卷，开绮宴，翠香浮。\n邹枚宾从俱咏，韵闲出嘉谋。\n点点群山吴楚，历历三州灯火，潮落没沙鸥。\n老子会心处，应已付南楼。", 
    "rhythmic": "水调歌头"
  }, 
  {
    "author": "曹勋", 
    "content": "记华堂。\n对宝台绛蜡，红艳成行。\n乌云髻映，浅浅宫妆。\n江梅媚，生嫩脸，莹素质，自有清香。\n歌喉稳，按镂版缓拍，娇倚银床。\n天外行云驻，轻尘暗落雕梁。\n似晓莺历历，琼韵锵锵。", 
    "rhythmic": "醉思仙"
  }, 
  {
    "author": "曹勋", 
    "content": "南丰诗将驻灵江。\n下明光。\n惹天香。\n十雨五风，连岁致丰穰。\n初夏清和才四日，开寿席、宴华堂。\n严宸已奏二南章。\n眷循良。\n比龚黄。", 
    "rhythmic": "江神子・江城子"
  }, 
  {
    "author": "曹勋", 
    "content": "老不求名，心惟耽静，旧缘历过艰难。\n杜门无事，一味放痴顽。\n只藉炉香上彻，与天地、平直交关。\n真人喜，扶晨遣客，时暂下仙班。\n矜怜。\n身已病，九疑夙驾，来顾台山。\n看神超清境，玉炼朱颜。\n为向芝田桂圃，收妙有、与作真丹。\n他年报，冲融朝礼，香火紫云间。", 
    "rhythmic": "满庭芳"
  }, 
  {
    "author": "曹勋", 
    "content": "秋色澄晖，蟾波增莹，桂华宫殿香凝。\n夜凉天半，横管度新声。\n应是齐吹万指，岩谷震、石裂霜清。\n天如水，飞云散尽，江月照还明。\n人间，何处有，祥风缓引，飘下层城。\n想广寒光冷，妙舞轻盈。\n愿上君王万寿，空伫忆、酒海吞鲸。\n归来也，惊涛隐隐，馀韵入青冥。", 
    "rhythmic": "满庭芳"
  }, 
  {
    "author": "曹勋", 
    "content": "今岁重阳经闰早，金蕊粲繁枝。\n玉殿珠楼步辇随。\n高兴在东篱。\n且泛金英同潋滟，休与傲霜期。", 
    "rhythmic": "武陵春"
  }, 
  {
    "author": "曹勋", 
    "content": "玉露金风寻胜去，一月看三州。\n红叶黄花满意秋。\n真是巧装愁。\n我在天台山下住，松菊占深幽。", 
    "rhythmic": "武陵春"
  }, 
  {
    "author": "曹勋", 
    "content": "惨惨江云浑不动，玉雪耿孤芳。ピ\n萼绿仙人带暗香。ピ\n风韵冷尤长。ピ\n陇信不来寒日晚，疏影照澄江。ピ", 
    "rhythmic": "武陵春"
  }, 
  {
    "author": "曹勋", 
    "content": "春到小园春草绿，烟雨湿云山。\n池上梅花已半残。\n无奈晚来寒。\n不怕醉多只怕醒，花影上阑干。", 
    "rhythmic": "武陵春"
  }, 
  {
    "author": "曹勋", 
    "content": "九重盛旦薰风候。\n佳气氛氲横永昼。\n眉心烟彩拥群仙，华宴重开同圣后。\n箫韶宫殿锵金奏。", 
    "rhythmic": "玉楼春"
  }, 
  {
    "author": "曹勋", 
    "content": "佳时莫放游鞍倦。\n梅润清薰随处宴。\n不妨一半雨兼风，况对有情莺与燕。\n琼艘百柁花千点。", 
    "rhythmic": "玉楼春"
  }, 
  {
    "author": "曹勋", 
    "content": "归意逐飞鸿。\n点点书空。\n爱渠南去晓烟中。\n不似老人尘土里，一似痴聋。\n庭院晚来风。\n还过秋客。\n旧时与客绕珍丛。\n有酒不曾无客醉，欢与秋浓。", 
    "rhythmic": "浪淘沙"
  }, 
  {
    "author": "曹勋", 
    "content": "秋杪喜新凉。\n烟淡池塘。\n团团岩桂作风光。\n多少水云萧散意，都付芬芳。\n雨逐漏声长。\n小院回廊。\n枕边清梦几悠扬。\n只恐四檐声未断，洗褪幽香。", 
    "rhythmic": "浪淘沙"
  }, 
  {
    "author": "曹勋", 
    "content": "枫落吴江肃晓霜。\n洞庭波静耿云光。\n芳苞照眼黄金嫩，纤指开新白玉香。\n盐胜雪，喜初尝。\n微酸历齿助新妆。\n直须满劝三山酒，更喜持杯云水乡。", 
    "rhythmic": "鹧鸪天"
  }, 
  {
    "author": "曹勋", 
    "content": "准拟中秋快客情。\n新亭雨後喜登临。\n彩蟾特地中宵出，吹散层云十日阴。\n松露重，月烟深。\n祥云捧玉到天心。\n金波动是经年别，为酌金荷醉碧琳。", 
    "rhythmic": "鹧鸪天"
  }, 
  {
    "author": "曹勋", 
    "content": "曾到东风最上头。\n低云阁雨接溪流。\n只应缟袂闺房秀，尚带天香汗漫游。\n当日暇，从贤侯。\n冲寒迎翠小迟留。\n归骖白凤来何处，更指玉霄城畔楼。", 
    "rhythmic": "鹧鸪天"
  }, 
  {
    "author": "曹勋", 
    "content": "雪後疏香一两枝。\n高轩乘兴访春时。\n金蕉酌酒应须醉，玉指传觞岂易辞。\n嗟老大，喜追随。\n南楼宵漏任迟迟。\n已闻水部神仙语，更诵骑鲸短李诗。", 
    "rhythmic": "鹧鸪天"
  }, 
  {
    "author": "曹勋", 
    "content": "花动两山春，绿绕翠围时节。\n雨涨晓来湖面，际天光清彻。\n移尊兰棹压深波，歌吹与尘绝。\n应向断云浓淡，见湖山真色。", 
    "rhythmic": "好事近"
  }, 
  {
    "author": "曹勋", 
    "content": "密密偃蜂房，香远未应时霎。\n薇露紫烟尽，任风欺雪压。\n老人曾饮百川空，相对肯微呷。\n揽取占先风度，醉高烧红蜡。", 
    "rhythmic": "好事近"
  }, 
  {
    "author": "曹勋", 
    "content": "潮尽海波平，赏尽绿烟凉月。\n罗袂乍迎风快，悄喜欢不彻。\n一年好处记如今，朝暮更无热。\n庭院晚来些雨，是开尊时节。", 
    "rhythmic": "好事近"
  }, 
  {
    "author": "曹勋", 
    "content": "素商吹景，西真赋巧，桂子秋借蟾光。\n层层翠葆，深隐幽艳清香。\n占得秀岩分种，天教薇露染娇黄。\n珍庭晓，透肌破鼻，细细芬芳。\n应是月中倒影，喜馀叶婆娑，灏色迎凉。\n移根上苑，雅称曲槛回廊。", 
    "rhythmic": "胜胜慢・声声慢"
  }, 
  {
    "author": "曹勋", 
    "content": "不占前村占宝阶。\n芳影横斜积渐开。\n水边竹外冷摇春，一带冲寒，香满襟怀。\n管领东风要有才。", 
    "rhythmic": "一剪梅・一翦梅"
  }, 
  {
    "author": "曹勋", 
    "content": "凌寒架雪知春近。\n闲探处、如相问。\n溪流清浅暮云低，玉蓓横斜风定。\n晚枝雀，幽姿方展，还映疏篁冷。\n镜鸾妆罢明梢嫩。\n犹记宜相并。\n如今却月别传香，知引何人幽兴。\n不堪楼上，昭华吹断，声与愁肠尽。", 
    "rhythmic": "御街行"
  }, 
  {
    "author": "曹勋", 
    "content": "也爱休官。\n也爱清闲。\n谢神天、教我愚顽。\n眼前万事，都不相干。\n访好林峦。\n好洞府，好溪山。\n日月如盘。\n缺又还圆。\n自然他、虎踞龙蟠。\n河东上下，一撞三关。", 
    "rhythmic": "行香子"
  }, 
  {
    "author": "曹勋", 
    "content": "乌龙云洞，神护红尘外。\n金鼎养丹砂，有仙卿、清修名世。\n三千功行，活字少人知，松露，紫烟深，知是聃翁裔。\n吹箫後约，岂慕穿青紫。\n八十在人间，比当日、何须指李。\n相逢一笑，酒量海同宽，拔宅隐，玉霄寒，升举应新岁。", 
    "rhythmic": "蓦山溪"
  }, 
  {
    "author": "曹勋", 
    "content": "洞房秀韵，结绮临春後。\n都压尽，名花柳。\n锦堂笼翡翠，璨枕同清昼。\n谁似得，佳时占断长欢偶。\n我昔闻名久。\n欲见成消瘦。\n寻不遇，空回首。\n征途难驻马，坐想冰姿秀。\n凭寄语，南归更趁酴酒。", 
    "rhythmic": "千秋岁"
  }, 
  {
    "author": "曹勋", 
    "content": "冻云阁雨，长风送雪，万里无凝滞。\n斜斜整整，纯白入素，应同太始。\n袁巷萧条，冷光寒透，有人曾至。\n但圆虚上下，澄明莹洁，如□□、混元气。\n时听松篁泻坠。\n任山川、珠联玉缀。\n一尘不染，一毫不现，真空妙治。\n祥应三白，润归多稼，已成丰岁。\n待收拾大翁，茶盐贺喜，兴村东醉。", 
    "rhythmic": "水龙吟"
  }, 
  {
    "author": "曹勋", 
    "content": "烘帘昼暖，正飞花堆锦，风迟烟暮。\n绿叶成阴春又老，甲子谁能重数。\n梅已青圆，雪深犹记，曾拈疏枝否。\n须知物外，这些光景常驻。\n闻道江水东头，同门相过，不作儿女语。\n醉墨凌波歌数阕，心迹都忘逆旅。\n胸次扶摇，壶中光景，肯与人同趣。\n栖尘功就，浩然俱待飞去。", 
    "rhythmic": "念奴娇"
  }, 
  {
    "author": "曹勋", 
    "content": "半阴未雨，洞房深、门掩清润芳晨。\n古鼎金炉，烟细细、飞起一缕轻云。\n罗绮娇春。\n争拢翠袖，笑语惹兰芬。\n歌筵初罢，最宜斗帐黄昏。\n楼上念远佳人。\n心随沈水，学兰俱焚。\n事与人非，争似此、些子香气常存。\n记得临分。\n罗巾馀赠，尽日把浓熏。\n一回开看，一回肠断重闻。", 
    "rhythmic": "念奴娇"
  }, 
  {
    "author": "曹勋", 
    "content": "浓绿交阴，脆圆经雨，夏景正新。\n遽紫泥封检，红幢建钺，飘然吹起，一片闲云。\n禁殿趋班，玉音亲诏，并遣皇华通宝邻。\n凌去，任重霄温暑，万里风薰。\n炎曦正斡天钧。\n更午气均齐天地根。\n运至精感化，千和万合，涤堤旁说，必自成真。\n已约归期，秋风前後，梨枣黄花满地匀。\n阊阖晚，待朝元紫府，上达明君。", 
    "rhythmic": "沁园春"
  }, 
  {
    "author": "曹勋", 
    "content": "稽山鉴水无寒暑。\n荷香莲露相倾注。\n堂拟揖樵风。\n山围晚照红。\n桃根随秀叶。\n玉麈频招客。\n客况不言蓬。\n回船逸兴同。", 
    "rhythmic": "菩萨蛮"
  }, 
  {
    "author": "曹勋", 
    "content": "萧萧还是秋容暮。\n炉薰已冷氲香注。\n犹记踏香尘。\n东风满院春。\n冷烟迷望处。\n声断阑干雨。\n无计问行云。\n黄昏空掩门。", 
    "rhythmic": "菩萨蛮"
  }, 
  {
    "author": "曹勋", 
    "content": "花飞零乱随风舞。\n花梢犹带虚檐雨。\n帘幕映黄昏。\n江天日暮云。\n有人楼上望。\n生怕褰虚幌。\n冷落对炉薰。\n一春常怨春。", 
    "rhythmic": "菩萨蛮"
  }, 
  {
    "author": "曹勋", 
    "content": "等闲将度三春景。\n景春三度将闲等。\n愁怕更高楼。\n楼高更怕愁。\n弄花梅已动。\n动已梅花弄。\n梅看几年催。\n催年几看梅。", 
    "rhythmic": "菩萨蛮"
  }, 
  {
    "author": "曹勋", 
    "content": "雨昏连夜催炎暑。\n暑炎催夜连昏雨。\n长簟水波凉。\n凉波水簟长。\n翠鬟双倚醉。\n醉倚双鬟翠。\n香枕印红妆。\n妆红印枕香。", 
    "rhythmic": "菩萨蛮"
  }, 
  {
    "author": "曹勋", 
    "content": "玉摇素腰如束。\n束如腰素摇玉。\n宜更醉春期。\n期春醉更宜。\n绣鸳闲永昼。\n昼永闲鸳绣。\n归念不曾稀。\n稀曾不念归。", 
    "rhythmic": "菩萨蛮"
  }, 
  {
    "author": "曹勋", 
    "content": "秋凉破暑。\n暑气迟迟去。\n最喜连日风和雨。\n断送凉生庭户。\n晚来灯火回廊。\n有人新酒初尝。\n且喜薄衾围暖，却愁秋月如霜。", 
    "rhythmic": "清平乐"
  }, 
  {
    "author": "曹勋", 
    "content": "一春老病。\n空过春光永。\n药鼎煎炉朝暮景。\n只是医方药性。\n经旬日色云遮。\n山高寒透窗纱。\n常恨檐头倾雨，犹能枕上看花。", 
    "rhythmic": "清平乐"
  }, 
  {
    "author": "曹勋", 
    "content": "赵家燕燕。\n宜在昭阳殿。\n春入馆娃深宫宴。\n秀色从来未见。\n浅颦轻笑都宜。\n临风好是腰肢。\n今夜松江归路，月明愁满清辉。", 
    "rhythmic": "清平乐"
  }, 
  {
    "author": "曹勋", 
    "content": "怯雨羞云，翠鬟初按檀槽就。\n赏心时候。\n常劝花间酒。\n慢拈轻拢，怨感随纤手。\n胡沙奏。\n几行红袖。\n都道谁家有。", 
    "rhythmic": "点绛唇"
  }, 
  {
    "author": "曹勋", 
    "content": "不厌频来，探梅选胜湖山里。\n瑶林琼蕊。\n真是游方外。\n玉殿珠楼，不并人间世。\n何妨醉。\n都无寒意。\n满坐惟和气。", 
    "rhythmic": "点绛唇"
  }, 
  {
    "author": "曹勋", 
    "content": "有个庵儿，做来不大元非小。\n阳光常照。\n坐卧谁知道。\n炼得丹砂，不是人间灶。\n冲和妙。\n鹤鸣猿啸。\n一任西风老。", 
    "rhythmic": "点绛唇"
  }, 
  {
    "author": "曹勋", 
    "content": "一气冲融，浩然识取生缘处。\n敛归灵府。\n便作真铅柱。\n九任玄归，行处龙先虎。\n山头雨。\n散成清露。\n玛瑙生玄圃。", 
    "rhythmic": "点绛唇"
  }, 
  {
    "author": "曹勋", 
    "content": "石洞清寒，柳烟吹散松风静。\n日华光映。\n翠水环云径。\n道境多闲，不是人间景。\n谈清净。\n道师歌咏。\n花转云房影。", 
    "rhythmic": "点绛唇"
  }, 
  {
    "author": "曹勋", 
    "content": "", 
    "rhythmic": "失调名"
  }, 
  {
    "author": "胡寅", 
    "content": "不见严夫子，寂寞富春山。\n空留千丈危石，高出暮云端。\n想象羊裘披了，一笑两望身世，来插钓鱼竿。\n肯似林间翮，飞倦始知还。\n中兴主，功业就，鬓毛斑。\n驱驰一世人物，相与济时艰。\n独委狂奴心事，未羡痴儿鼎足，放去任疏顽。\n爽气动星斗，终古照林峦。", 
    "rhythmic": "水调歌头"
  }, 
  {
    "author": "吴舜选", 
    "content": "园林何有，修竹摇苍翠。\n春到小桃蹊，看绿满、一池春水。\n花开日暖，儿侄竞追随，挑野蔌，网溪鱼，有酒多且旨。\n去来聚散，无必亦无意。\n说地或谈天，更休问、语言粗细。\n谁强谁弱，谁是又谁非，过去事，未来事，一枕腾腾睡。", 
    "rhythmic": "蓦山溪"
  }, 
  {
    "author": "赵桓", 
    "content": "历代恢文偃武，四方晏粲无虞。\n奸臣招致北匈奴。\n边境年年侵侮。\n一旦金汤失守，万邦不救銮舆。\n我今父子在穹庐。\n壮士忠臣何处。", 
    "rhythmic": "西江月"
  }, 
  {
    "author": "赵桓", 
    "content": "塞雁南去，高飞难寄音书。\n只应宗社已丘墟。\n愿有真人为主。\n岭外云藏晓日，眼前路忆平芜。\n寒沙风紧泪盈裾。\n难望燕山归路。", 
    "rhythmic": "西江月"
  }, 
  {
    "author": "赵桓", 
    "content": "宸传三百旧京华。\n仁孝自名家。\n一旦奸邪，倾天拆地，忍听琵琶。\n如今在外多萧索，迤逦近胡沙。\n家邦万里，伶仃父子，向晓霜花。", 
    "rhythmic": "眼儿媚"
  }, 
  {
    "author": "刘子", 
    "content": "浮烟冷雨，今日还重九。\n秋去又秋来，但黄花、年年如旧。\n平台戏马，无处问英雄，茅舍底，竹篱东，伫立时搔首。\n客来何有。\n草草三杯酒。", 
    "rhythmic": "蓦溪山・蓦山溪"
  }, 
  {
    "author": "刘子", 
    "content": "秋入微阴，凉生平远，小山愁绝天南。\n似闻还断，飞策遍千岩。\n叶底轻黄纂纂，恼人是、微裂芳缄。\nけ然胜，清真冷淡，无艳寄尘凡。\n澄潭。\n两岸，波光摇动，碧影相参。\n任西风十里，吹度松杉。\n我自寒灰槁木，□神处、不觉醺酣。\n归来晚，飞花无迹，明月满空函。", 
    "rhythmic": "满庭芳"
  }, 
  {
    "author": "刘子", 
    "content": "卜夜容三献，微欢极一时。\n风流太守未庞眉。\n放出笔头光焰、压金闺。\n藻丽花骈蕊，清高雪亚枝。\n曼声恰与贯珠宜。\n听此直教拚得、醉翻卮。", 
    "rhythmic": "南歌子"
  }, 
  {
    "author": "刘子", 
    "content": "伎俩无多子，逍遥自许时。\n闲愁且莫著双眉。\n恰有梅香一点、到幽闺。\n宠辱棋翻局，光阴鸟度枝。\n颓然径醉是便宜。\n拟倩潭风吹绿、涨瑶卮。", 
    "rhythmic": "南歌子"
  }, 
  {
    "author": "何大圭", 
    "content": "绿树莺啼春正浓。\n钗头青杏小，绿成丛。\n玉船风动酒鳞红。\n歌声咽，相见几时重。\n车马去匆匆。\n路随芳草远，恨无穷。", 
    "rhythmic": "小重山"
  }, 
  {
    "author": "何大圭", 
    "content": "今夕出佳月，银汉泻高寒。\n风缠云卷，转觉天陛玉楼宽。\n疑是金华仙子，又喜经年药就，倾出玉团团。\n收拾江河影，都向镜中蟠。\n横霜笛，吹明影，到中天。\n要令四海瞻望，千古此轮安。\n何岁何年无月，唯有谪仙著语，高绝不能攀。\n我欲唤空起，云海路漫漫。", 
    "rhythmic": "水调歌头"
  }, 
  {
    "author": "何大圭", 
    "content": "鱼尾霞收明远树。\n翠色黏天，一叶迎风举。\n一笑相逢蓬海路。\n人间风月如尘土。\n翦水双眸云鬓吐。\n醉倒天瓢，笑语生香雾。\n此会未阑须记取。\n蟠桃几度吹红雨。", 
    "rhythmic": "蝶恋花"
  }, 
  {
    "author": "胡铨", 
    "content": "忽忽春归没计遮。\n百年都似散馀霞。\n持杯聊听浣溪沙。\n但觉暗添双鬓雪，不知落尽一番花。\n东风寒似夜来些。", 
    "rhythmic": "浣溪沙"
  }, 
  {
    "author": "胡铨", 
    "content": "从古将军自有真。\n引杯看剑坐生春。\n扰扰介鳞何足扫。\n谈笑。\n纶巾羽扇典刑新。\n试问天山何日定。\n伫听。\n雅歌长啸静烟尘。\n解道汾阳是人杰。", 
    "rhythmic": "转调定风波・定风波"
  }, 
  {
    "author": "张孝祥", 
    "content": "闷来无那，暗数尽、残更不寐。\n念楚馆香车，吴溪兰棹，多少愁云恨水。\n阵阵回风吹雪霰，更旅雁、一声沙际。\n想静拥孤衾，频挑寒，数行珠泪。\n凝睇。\n傍人笑我，终朝如醉。\n便锦织回鸾，素传双鲤，难写衷肠密意。", 
    "rhythmic": "转调二郎神・二郎神"
  }, 
  {
    "author": "张孝祥", 
    "content": "秋满蘅皋，烟芜外、吴山历历。\n风乍起，兰舟不住，浪花摇碧。\n离岸橹声惊渐远，盈襟泪颗凄犹滴。\n问此情、能有几人知，新相识。\n追往事，欢连夕。\n经旧馆，人非昔。\n把轻颦浅笑，细思重忆。\n红叶题诗谁与寄，青楼薄幸空遗迹。\n但长洲、茂苑草萋萋，愁如织。", 
    "rhythmic": "满江红"
  }, 
  {
    "author": "张孝祥", 
    "content": "千古凄凉，兴亡事、但悲陈迹。\n凝望眼、吴波不动，楚山丛碧。\n巴滇绿骏追风远，武昌云旆连江赤。\n笑老奸、遗臭到如今，留空壁。\n边书静，烽烟息。\n通轺传，销锋镝。\n仰太平天子，坐收长策。\n蹙踏扬州开帝里，渡江天马龙为匹。\n看东南、佳气郁葱葱，传千亿。", 
    "rhythmic": "满江红"
  }, 
  {
    "author": "张孝祥", 
    "content": "秋满漓源，瘴云净、晓山如簇。\n动远思、空江小艇，高丘乔木。\n策策西风双鬓底，晖晖斜日朱栏曲。\n试侧身、回首望京华，迷南北。\n思归梦，天边鹄。\n游宦事，蕉中鹿。\n想一年好处，砌红堆绿。\n罗帕分柑霜落齿，冰磐剥芡珠盈掬。\n倩春纤、缕捣香齑，新熟。", 
    "rhythmic": "满江红"
  }, 
  {
    "author": "张孝祥", 
    "content": "红尘冉冉长安路。\n看风度、凝然去。\n唱彻阳关留不住。\n甘棠庭院，芰荷香渚。\n尽是相思处。\n龟鱼从此谁为主。\n好记江湖断肠句。\n万斛离愁休更诉。", 
    "rhythmic": "青玉案"
  }, 
  {
    "author": "张孝祥", 
    "content": "清都绛阕，我自经行惯。\n璧月带珠星，引钧天、笙箫不断。\n宝簪瑶佩，玉立拱清班。\n天一笑，物皆春，结得清虚伴。\n还丹九转。\n凡骨亲曾换。\n携剑到人间，偶相逢、依然青眼。\n狂歌醉舞，心事有谁知，明月下，好风前，相对纶巾岸。", 
    "rhythmic": "蓦山溪"
  }, 
  {
    "author": "张孝祥", 
    "content": "漠漠飞来双属玉。\n一片秋光，染就潇湘绿。\n雪转寒芦花蔌蔌。\n晚风细起波纹。\n落日闲云归意促。\n小倚蓬窗，写作思家曲。\n过尽碧湾三十六。\n扁舟只在滩头宿。", 
    "rhythmic": "蝶恋花"
  }, 
  {
    "author": "张孝祥", 
    "content": "恰则杏花红一树，拈指来时，结子青无数。\n漠漠春阴缠柳絮。\n一天风雨将春去。\n春到家山须小住。\n芍药樱桃，更是寻芳处。\n绕院碧莲三百亩。\n留春伴我春应许。", 
    "rhythmic": "蝶恋花"
  }, 
  {
    "author": "张孝祥", 
    "content": "画戟闲刀入鞘。\n安石榴花，影落红栏小。\n似劝先生须饮。\n枕中鸿宝微传妙。\n衮衮锋车还急诏。\n满眼潇湘，总是恩波渺。\n归去槐庭思楚峤。\n觚月晓期分照。", 
    "rhythmic": "蝶恋花"
  }, 
  {
    "author": "张孝祥", 
    "content": "君泛仙槎银海去。\n後日相思，地角天涯路。\n草草杯磐深夜语。\n冥冥四月黄梅雨。\n莫拾明珠并翠羽。\n但使邦人，爱我如慈母。\n待得政成民按堵。\n朝天衣袂翩翩举。", 
    "rhythmic": "蝶恋花"
  }, 
  {
    "author": "张孝祥", 
    "content": "咏彻琼章夜向阑。\n天移星斗下人间。\n九光倒影腾青简，一气回春绕绛坛。\n瞻北阕，祝南山。\n遥知仙仗簇清班。\n何人曾侍传柑宴，翡翠帘开识圣颜。", 
    "rhythmic": "鹧鸪天"
  }, 
  {
    "author": "张孝祥", 
    "content": "子夜封章扣紫清。\n五霞光里佩环声。\n驿传风火龙鸾舞，步入烟宵孔翠迎。\n瑶简重，羽衣轻。\n金童双引到通明。\n三湘五管同民乐，万岁千秋与帝龄。", 
    "rhythmic": "鹧鸪天"
  }, 
  {
    "author": "张孝祥", 
    "content": "忆昔追游翰墨场。\n武夷仙伯较文章。\n琅函奏号银台省，毡笔书名御苑墙。\n经十载，过三湘。\n横楣丽锦照传觞。\n醉馀吐出胸中墨，只欠彭宣到後堂。", 
    "rhythmic": "鹧鸪天"
  }, 
  {
    "author": "张孝祥", 
    "content": "月地云阶欢意阑。\n仙姿不合住人间。\n骖鸾已恨车尘远，泣凤空馀烛影残。\n情脉脉，泪珊珊。\n梅花音信隔关山。\n只应楚雨清留梦，不那吴霜绿易斑。", 
    "rhythmic": "鹧鸪天"
  }, 
  {
    "author": "张孝祥", 
    "content": "去日清霜菊满丛。\n归来高柳絮缠空。\n长驱万里山收瘴，径度层波海不风。\n阴得遍，岭西东。\n天教慈母寿无穷。\n遥知今夕称觞处，衣彩还将衣绣同。", 
    "rhythmic": "鹧鸪天"
  }, 
  {
    "author": "张孝祥", 
    "content": "阿母蟠桃不记春。\n长沙星里寿星明。\n金花罗纸新裁诏，贝叶旁行别授经。\n同犬子，祝龟龄。\n天教二老鬓长青。\n明年今日称觞处，更有孙枝满谢庭。", 
    "rhythmic": "鹧鸪天"
  }, 
  {
    "author": "张孝祥", 
    "content": "舞凤飞龙五百年。\n尽将锦绣裹山川。\n王家券册诸孙嗣，主第笙歌故国传。\n居玉铉，拥金蝉。\n祗今门户庆蝉联。\n君侯合侍明光殿，且作横槎海上仙。", 
    "rhythmic": "鹧鸪天"
  }, 
  {
    "author": "张孝祥", 
    "content": "浴殿西头白玉堂。\n湘江东畔碧玉幢。\n北辰躔次瞻星象，南国山川解印章。\n随步武，谢恩光。\n送公归趣舍人装。\n它年若肯传衣钵，今日应须传寿觞。", 
    "rhythmic": "鹧鸪天"
  }, 
  {
    "author": "张孝祥", 
    "content": "昼得游嬉夜得眠。\n农桑欲遍楚山川。\n问看百姓知公否，馀子纷纷定不然。\n思主眷，酌民言。\n与民称寿拜公前。\n只将心与天通处，合住人间五百年。", 
    "rhythmic": "鹧鸪天"
  }, 
  {
    "author": "张孝祥", 
    "content": "割镫难留乘马东。\n花枝争看袅长红。\n衮衣空使斯民恋，绿竹谁歌入相同。\n回武事，致年丰。\n几多遗爱在湘中。\n须知楚水枫林下，不似初闻长乐钟。", 
    "rhythmic": "鹧鸪天"
  }, 
  {
    "author": "张孝祥", 
    "content": "楚楚吾家千里驹。\n老人心事正关渠。\n风流合是阶除玉，爱惜真成掌上珠。\n纡彩绶，荐芳壶。\n老人还醉弟兄扶。\n问将何物为儿寿，付与家传万卷书。", 
    "rhythmic": "鹧鸪天"
  }, 
  {
    "author": "张孝祥", 
    "content": "又向荆州住半年。\n西风催放五湖船。\n来时露菊团金颗，去日池荷叠绿钱。\n斟别酒，扣离弦。\n一时宾从最多贤。\n今宵拼醉花迷坐，後夜相思月满川。", 
    "rhythmic": "鹧鸪天"
  }, 
  {
    "author": "张孝祥", 
    "content": "忆昔彤庭望日华。\n匆匆枯笔梦生花。\n郁轮袍曲惭新奏，风送银湾犯斗槎。\n追往事，甫新瓜。\n飞蓬何事及兰麻。\n一江湘水流馀润，十里河堤筑浅沙。", 
    "rhythmic": "鹧鸪天"
  }, 
  {
    "author": "张孝祥", 
    "content": "瞻跸门前识个人。\n柳眉桃脸不胜春。\n短襟衫子新来棹，四直冠儿内样新。\n秋色净，晓妆匀。\n不知何事在风尘。\n主翁若也怜幽独，带取妖饶上玉宸。", 
    "rhythmic": "鹧鸪天"
  }, 
  {
    "author": "张孝祥", 
    "content": "庐敖夫妇骖鸾侣。\n相敬如宾主。\n森然兰玉满尊前。\n举案齐眉乐事、看年年。\n我家白发双垂雪。\n已是经年别。\n今宵归梦楚江滨。\n也学君家儿子、寿吾亲。", 
    "rhythmic": "虞美人"
  }, 
  {
    "author": "张孝祥", 
    "content": "雪花一尺江南北。\n薪尽炊无粟。\n老仙活国拭刀圭。\n十万人家生意、与春回。\n天公一笑酬阴德。\n赐与长生籍。\n今朝雪霁寿尊前。\n看我双亲都是、地行仙。", 
    "rhythmic": "虞美人"
  }, 
  {
    "author": "张孝祥", 
    "content": "雪消烟涨清江浦。\n碧草春无数。\n江南几树夕阳红。\n点点归帆吹尽、晚来风。\n楼头自昭华管。\n我已无肠断。\n断行双雁向人飞。\n织锦回文空住、寄它谁。", 
    "rhythmic": "虞美人"
  }, 
  {
    "author": "张孝祥", 
    "content": "溪西竹榭溪东路。\n溪上山无数。\n小舟却在晚烟中。\n更看萧萧微雨、打疏篷。\n无聊情绪如中酒。\n此意君知否。\n年时曾向此中行。\n有个人人相对、坐调筝。", 
    "rhythmic": "虞美人"
  }, 
  {
    "author": "张孝祥", 
    "content": "柳梢梅萼春全未。\n谁曾伤春意。\n一年好处是新春。\n柳底梅边只欠、那人人。\n凭春约住梅和柳。\n略待些时候。\n锦帆风送彩舟来。\n却遗香包娇叶、一齐开。", 
    "rhythmic": "虞美人"
  }, 
  {
    "author": "张孝祥", 
    "content": "罗衣怯雨轻寒透。\n陡做伤春瘦。\n个人无奈语佳期。\n徙倚黄昏池阁、等多时。\n当初不似休来好。\n来後空烦恼。\n倩人传语更商量。\n只得千金一笑、也甘当。", 
    "rhythmic": "虞美人"
  }, 
  {
    "author": "张孝祥", 
    "content": "北窗凉透，南窗月上，浴罢满怀风露。\n不知何处有花来，但怪底、清香无数。\n炎州珍产，吴儿未识，天与幽芳独步。\n冰肌玉骨岁寒时，倩间止、堂中留住。", 
    "rhythmic": "鹊桥仙"
  }, 
  {
    "author": "张孝祥", 
    "content": "吹香成阵，飞花如雪，不那朝来风雨。\n可怜无处避春寒，但玉立、仙衣数缕。\n清愁万斛，柔肠千结，醉里一时分付。\n与君不用叹飘零，待结子、成阴归去。", 
    "rhythmic": "鹊桥仙"
  }, 
  {
    "author": "张孝祥", 
    "content": "横波滴素，遥山蹙翠，江北江南肠断。\n不知何处驭风来。\n云雾里、钗横鬓乱。\n香罗叠恨，蛮笺写意，付与瑶台女伴。\n醉时言语醒时羞，道醒了、休教再看。", 
    "rhythmic": "鹊桥仙"
  }, 
  {
    "author": "张孝祥", 
    "content": "湘江东畔，去年今日，堂上簪缨罗绮。\n弟兄同拜寿尊前，共一笑、欢欢喜喜。\n渚宫风月，边城鼓角，更好亲庭一醉。\n醉时同唱去年词，愿来岁、强如今岁。", 
    "rhythmic": "鹊桥仙"
  }, 
  {
    "author": "张孝祥", 
    "content": "南州名酒，北园珍果，都与黄香为寿。\n风流文物是家传，睨血指、旁观袖手。\n东风消息，西山爽气，总聚君家户牖。\n旧时曾识玉堂仙，在帝所、频开荐口。", 
    "rhythmic": "鹊桥仙"
  }, 
  {
    "author": "张孝祥", 
    "content": "明珠盈斗，黄金作屋，占了湘中秋色。\n金风玉露不胜情，看天上、人间今夕。\n枝头一点，琴心三叠，算有诗名消得。\n野堂从此不萧疏，问何日、尊前唤客。", 
    "rhythmic": "鹊桥仙"
  }, 
  {
    "author": "张孝祥", 
    "content": "黄陵庙下，送君归去，上水船儿一只。\n离歌声断酒杯空，容易里、东西南北。\n重湖风月，九秋天气，冉冉清愁如织。\n我家住在楚江滨，为频寄、双鱼素尺。", 
    "rhythmic": "鹊桥仙"
  }, 
  {
    "author": "张孝祥", 
    "content": "东明大士，吾家老子，是一元知非二。\n共携甘雨趁生朝，做万里、丰年欢喜。\n司空山上，长沙星里，乞与无边祥瑞。\n仙家日月镇常春，笑人说、长生久视。", 
    "rhythmic": "鹊桥仙"
  }, 
  {
    "author": "张孝祥", 
    "content": "江上送归船。\n风雨排空浪拍天。\n赖有清尊浇别恨，凄然。\n宝蜡烧花看吸川。\n楚舞对湘弦。\n暖响围春锦帐毡。\n坐上定知无俗客，俱贤。\n便是朱张与少连。", 
    "rhythmic": "南乡子"
  }, 
  {
    "author": "张孝祥", 
    "content": "蟠桃一熟九千年。\n仙家春色无边。\n书堂日暖卷非烟。\n昼永风妍。\n看取蔬封汤沐，何妨频棹觥船。\n方瞳绿发对儒仙。\n岁岁尊前。", 
    "rhythmic": "画堂春"
  }, 
  {
    "author": "张孝祥", 
    "content": "重阳时节。\n满城风雨，更催行色。\n陇树寒轻，海山秋老，清愁如织。\n一杯莫惜留连，我亦是、天涯倦客。\n後夜相思，水长山远，东西南北。", 
    "rhythmic": "柳梢青"
  }, 
  {
    "author": "张孝祥", 
    "content": "今年元夕。\n探尽江梅，都无消息。\n草市梢头，柳庄深处，雪花如席。\n一尊邻里相过，也随分、移时换节。\n玉辇端门，红旗夜市、凭君休说。", 
    "rhythmic": "柳梢青"
  }, 
  {
    "author": "张孝祥", 
    "content": "溪南溪北。\n玉香消尽，翠娇无力。\n月淡黄昏，烟横清晓，都无消息。\n无聊更绕空枝，断魂远、重招怎得。\n驿使归来，戍楼吹断，空成凄恻。", 
    "rhythmic": "柳梢青"
  }, 
  {
    "author": "张孝祥", 
    "content": "杨柳东风，海棠春雨。\n清愁冉冉无来处。\n曲径惊飞蛱蝶丛，回塘冻湿鸳鸯侣。\n舞彻霓裳，歌残金缕。\n蘼芜白芷愁烟渚。\n不识阳台梦里云，试听华表归来语。", 
    "rhythmic": "踏莎行"
  }, 
  {
    "author": "张孝祥", 
    "content": "洛下根株，江南栽种。\n天香国色千金重。\n花边三阁建康春，风前十里扬州梦。\n油壁轻车，青丝短。\n看花日日催宾从。\n而今何许定王城，一枝且为邻翁送。", 
    "rhythmic": "踏莎行"
  }, 
  {
    "author": "张孝祥", 
    "content": "旋葺荒园，初开小径。\n物华还与东风竞。\n曲槛晖晖落照明，高城冉冉孤烟暝。\n柳色金寒，梅花雪静。\n道人随处成幽兴。\n一杯不惜小淹留，归期已理沧浪艇。", 
    "rhythmic": "踏莎行"
  }, 
  {
    "author": "张孝祥", 
    "content": "万里扁舟，五年三至。\n故人相见犹堪喜。\n山阴乘兴不须回，毗耶问疾难为对。\n不药身轻，高谈心会。\n匆匆我又成归计。\n它时江海肯相寻，绿蓑青弱看清贵。", 
    "rhythmic": "踏莎行"
  }, 
  {
    "author": "张孝祥", 
    "content": "藕叶池塘，榕阴庭院。\n年时好月今宵见。\n云鬓玉臂共清寒，冰绡雾谁裁剪。\n扑粉口绵，侵尘宝扇。\n遥知掩抑成凄怨。\n去程何许是归程，离觞为我深深劝。", 
    "rhythmic": "踏莎行"
  }, 
  {
    "author": "张孝祥", 
    "content": "古屋丛祠，孤舟野渡。\n长年与客分携处。\n漠漠愁阴岭上云，萧萧别意溪边树。\n我已北归，君方南去。\n天涯客里多歧路。\n须君早出瘴烟来，江南山色青无数。", 
    "rhythmic": "踏莎行"
  }, 
  {
    "author": "张孝祥", 
    "content": "时雨初晴，诏书随至。\n邦人父老为君喜。\n十年江海始归来，祥曦殿里搀班对。\n日月开明，风云感会。\n切须稳上平戎计。\n天教慈母寿无穷，看君黄发腰金贵。", 
    "rhythmic": "踏莎行"
  }, 
  {
    "author": "张孝祥", 
    "content": "桂岭南边，湘江东畔。\n三年两见生申旦。\n知君心地与天通，天教仙骨年年换。\n趁此仙风，乘槎宵汉。\n看看黄纸书来唤。\n但令丹鼎汞频添，莫辞酒盏春无算。", 
    "rhythmic": "踏莎行"
  }, 
  {
    "author": "张孝祥", 
    "content": "年年有个人生日，谁似君家。\n谁似君家。\n八十慈亲发未华。\n棠阴阁上棠阴满，满劝流霞。", 
    "rhythmic": "丑奴儿・采桑子"
  }, 
  {
    "author": "张孝祥", 
    "content": "伯鸾德耀贤夫妇，见说宜家。\n见说宜家。\n庭砌森森长玉华。\n天公遣注长生籍，服日餐霞。", 
    "rhythmic": "丑奴儿・采桑子"
  }, 
  {
    "author": "张孝祥", 
    "content": "十年闻说查山好，何日追游。\n木落霜秋。\n梦想云溪不那愁。\n主人好事长留客，尊酒夷犹。", 
    "rhythmic": "丑奴儿・采桑子"
  }, 
  {
    "author": "张孝祥", 
    "content": "十分济楚邦之媛，此日追游。\n雨霁云收。\n梦入潇湘不那愁。\n主人白玉堂中老，曾侍凝旒。", 
    "rhythmic": "丑奴儿・采桑子"
  }, 
  {
    "author": "张孝祥", 
    "content": "珠灯璧月年时节，织手同携。\n今夕谁知，自拈梅花劝一卮。\n逢人问道归来也，日日佳期。", 
    "rhythmic": "丑奴儿・采桑子"
  }, 
  {
    "author": "张孝祥", 
    "content": "无双谁似黄郎子，自郐无讥。\n月满星稀。\n想见歌场夜打围。\n画眉京兆风流甚，应赋。", 
    "rhythmic": "丑奴儿・采桑子"
  }, 
  {
    "author": "张孝祥", 
    "content": "卷旗直入蔡州城。\n只倚精忠不要兵。\n贼营半夜落妖星。\n万旅云屯看整暇，十眉环坐却娉婷。\n白麻早晚下天庭。", 
    "rhythmic": "浣溪沙"
  }, 
  {
    "author": "张孝祥", 
    "content": "玉节珠幢出翰林。\n诗书谋帅眷方深。\n威声虎啸复龙吟。\n我是先生门下士，相逢有酒且教斟。\n高山流水遇知音。", 
    "rhythmic": "浣溪沙"
  }, 
  {
    "author": "张孝祥", 
    "content": "绝代佳人淑且真。\n雪为肌骨月为神。\n烛前花底不胜春。\n倚竹袖长寒卷翠，凌波袜小暗生尘。\n十分京落旧家人。", 
    "rhythmic": "浣溪沙"
  }, 
  {
    "author": "张孝祥", 
    "content": "妙手何人为写真。\n只难传处是精神。\n一枝占断洛城春。\n暮雨不堪巫峡梦，西风莫障瘐公尘。\n扁舟湖海要诗人。", 
    "rhythmic": "浣溪沙"
  }, 
  {
    "author": "张孝祥", 
    "content": "腊後春前别一般。\n梅花枯淡水仙寒。\n翠云裘著紫霞冠。\n仙品只今推第一，清香元不是人间。\n为君更拭小龙团。", 
    "rhythmic": "浣溪沙"
  }, 
  {
    "author": "张孝祥", 
    "content": "宝蜡烧春夜影红。\n梅花枝傍锦薰笼。\n曲琼低卷瑞香风。\n万里江山供燕几，一时宾主看谈锋。\n问君归计莫匆匆。", 
    "rhythmic": "浣溪沙"
  }, 
  {
    "author": "张孝祥", 
    "content": "六客西来共一舟。\n吴儿踏浪剪轻鸥。\n水光山色翠相浮。\n我欲吹箫明月下，略须停棹晚风头。\n从前五度到蕲州。", 
    "rhythmic": "浣溪沙"
  }, 
  {
    "author": "张孝祥", 
    "content": "已是人间不系舟。\n此心元自不惊鸥。\n卧看骇浪与天浮。\n对月只应频举酒，临风何必更搔头。\n暝烟多处是神州。", 
    "rhythmic": "浣溪沙"
  }, 
  {
    "author": "张孝祥", 
    "content": "冉冉幽香解钿囊。\n兰桡烟雨暗春江。\n十分清瘦为箫郎。\n遥忆牙樯收楚缆，应将玉箸点吴妆。\n有人萦断九回肠。", 
    "rhythmic": "浣溪沙"
  }, 
  {
    "author": "张孝祥", 
    "content": "楼下西流水拍堤。\n楼头日日望春归。\n雪晴风静燕来迟。\n留得梅花供半额，要将杨叶画新眉。\n莫教辜负早春时。", 
    "rhythmic": "浣溪沙"
  }, 
  {
    "author": "张孝祥", 
    "content": "方舡载酒下江东。\n箫鼓喧天浪拍空。\n万山紫翠映云重。\n拟看岳阳楼上月，不禁石首岸头风。\n作笺我欲问龙公。", 
    "rhythmic": "浣溪沙"
  }, 
  {
    "author": "张孝祥", 
    "content": "罗袜生尘洛浦东。\n美人春梦琐窗空。\n眉山蹙恨几千重。\n海上蟠桃留结子，渥洼天马去追风。\n不须多怨主人公。", 
    "rhythmic": "浣溪沙"
  }, 
  {
    "author": "张孝祥", 
    "content": "一片西飞一片东。\n高情已逐落花空。\n旧欢休问几时重。\n结习正如刀舔蜜，扫除须著絮因风。\n请君持此问龙公。", 
    "rhythmic": "浣溪沙"
  }, 
  {
    "author": "张孝祥", 
    "content": "鹊楼高晚雪融。\n鸳鸯池暖暗潮通。\n郁金黄染柳丝风。\n油壁不来春草绿，栏干倚遍夕阳红。\n江南山色有无中。", 
    "rhythmic": "浣溪沙"
  }, 
  {
    "author": "张孝祥", 
    "content": "妒妇滩头十八姨。\n颠狂无赖占佳期。\n唤它滕六把春欺。\n莺莺并燕燕，凄惶柳柳与梅梅。\n东君独自落便宜。", 
    "rhythmic": "浣溪沙"
  }, 
  {
    "author": "张孝祥", 
    "content": "行尽潇湘到洞庭。\n楚天阔处数峰青。\n旗梢不动晚波平。\n红蓼一湾纹缬乱，白鱼双尾玉刀明。\n夜凉船影浸疏星。", 
    "rhythmic": "浣溪沙"
  }, 
  {
    "author": "宋先生", 
    "content": "师指炼金丹。\n牢锁金关。\n工夫进火莫交闲。\n向己澄心观内景，闪电眉间。\n妙用在泥丸。\n神思难看。\n愚迷不悟隔千山。\n悟即如同观返掌，出世何难。", 
    "rhythmic": "浪淘沙"
  }, 
  {
    "author": "宋先生", 
    "content": "铅汞要加添。\n火候频煎。\n体中气足返阳全。\n养就婴儿并姹女，同坐同眠。\n髓实自身坚。\n运满三田。\n刀圭服了得神仙。\n只候功成并行满，独步朝元。", 
    "rhythmic": "浪淘沙"
  }, 
  {
    "author": "宋先生", 
    "content": "搬载渡黄河。\n金关牢闭锁。\n运九还、须是功多。\n光透帘帏红似火。\n见金钱、万千朵。\n过水涌银波。\n充开牛斗过。\n进工夫、□□蹉跎。", 
    "rhythmic": "糖多令・唐多令"
  }, 
  {
    "author": "宋先生", 
    "content": "自从师指天机道。\n万卷仙经都晓。\n若会连精归脑。\n颜貌长不老。\n真铅真汞人知少。\n乌兔烹煎成宝。\n身外有身方了。\n玉帝金书召。", 
    "rhythmic": "桃源忆故人"
  }, 
  {
    "author": "宋先生", 
    "content": "天机大道。\n达者稀少。\n运戊己、龙蟠更虎绕。\n这一颗丹砂，凡世人难晓。\n间木金、坎离颠倒。\n阳全阴尽，形容不老。\n将水火烹煎，自然炉灶。", 
    "rhythmic": "惜黄花"
  }, 
  {
    "author": "宋先生", 
    "content": "一轮明月照三峰。\n彩霞飞满空。\n分明见我主人公。\n明珠透上宫。\n丹药炼，鼎中红。\n频频要用功。\n功成定是出樊笼。\n闲游仙洞中。", 
    "rhythmic": "阮郎归"
  }, 
  {
    "author": "宋先生", 
    "content": "七返阳全阴去尽，精髓满三田。\n修道无为必自然。\n论甚後和先。\n认取五行真水火，须要识根源。", 
    "rhythmic": "武陵春"
  }, 
  {
    "author": "叶适", 
    "content": "识贯事中枢纽，笔开象外精神。\n传观弓力异常钧。\n衣我六铢羞问。\n周后数茎命粒，鲁儒一点芳心。\n啄残栖老付谁论。\n谩要睡馀支枕。", 
    "rhythmic": "西江月"
  }, 
  {
    "author": "王", 
    "content": "三杰後，福寿两无涯。\n食乳相君功未既，妩眉京兆眷方兹。\n富贵莫推辞。\n门两戟，却棹一纶丝。", 
    "rhythmic": "望江南・忆江南"
  }, 
  {
    "author": "刘褒", 
    "content": "东风初池波，轻阴未放游丝堕。\n新春歌管，丰年笑语，六街灯火。\n绣毂雕鞍，飞尘卷雾，水流云过。\n恍扬州十里，三生梦觉，卷珠箔、映青琐。\n金猊戏掣星桥锁。\n博山香、烟浓百和。\n使君行乐，绛纱万炬，雪梅千朵。\n羯鼓轰空，弦沸晓，樱梢微破。\n想明年更好，传柑侍宴，醉扶狨座。", 
    "rhythmic": "水龙吟"
  }, 
  {
    "author": "刘褒", 
    "content": "缥蒂缃枝，玉叶翡英，百梢争赴春忙。\n正雨後、蜂黏落絮，燕扑晴香。\n遗策谁家荡子，唾花何处新妆。\n想流红有恨，拾翠无心，往事凄凉。\n春愁如海，客思翻空，带围只看东阳。\n更那堪、玉笙度曲，翠羽传觞。", 
    "rhythmic": "雨中花慢"
  }, 
  {
    "author": "刘褒", 
    "content": "柳袅金丝，梨铺香雪，一年春事方中。\n烛前一见，花艳觉羞红。\n枕臂香痕未落，舟横岸、作计匆匆。\n明朝去，暮天平水，双桨碧云东。\n隔离歌一阕，琵琶声断，燕子楼空。\n叹阳台梦杳，行雨无踪。\n後会芙蕖未老，从今去、日望归鸿。\n愁如织，断肠啼，饶舌诉东风。", 
    "rhythmic": "满庭芳"
  }, 
  {
    "author": "刘褒", 
    "content": "凭深负阻，蜂舞肆奔腾。\n龙江上，妖氛涨，鲸海外，白波惊。\n羽檄交飞急，玉帐静，金韬，恢远驭，振长樱。\n密分兵。\n细草黄沙渺渺，西关路、风袅高旌。\n听飞霜令肃，坚壁夜无声。\n鼓角何神。\n地中鸣。\n看追风骑，攒云槊，雷野毂，激天钲。\n飞箭集，旄头坠，长围掩，郭东倾。\n振旅观旋凯，笳鼓竞，绣旗明。\n刀换犊，戈藏革，士休营。\n黄色赤云交映，论功何止蔡州平。", 
    "rhythmic": "六州歌头"
  }, 
  {
    "author": "刘褒", 
    "content": "天淡四垂幕，云细不成衣。\n西风扫尽绣翳，凉我鬓边丝。\n破匣菱花飞动，跨海清光无际，草露滴明玑。\n杯到莫停手，何用问来期。\n坐虚堂，揩病眼，溯流辉。\n云山应有幽恨，瑶瑟掩金徽。\n河汉无声自转，玉兔有情亦老，世事巧相违。\n一写谪仙怨，双泪满君颐。", 
    "rhythmic": "水调歌头"
  }, 
  {
    "author": "章良能", 
    "content": "柳暗花明春事深。\n小阑红芍药，已抽簪。\n雨馀风软碎鸣禽。\n迟迟日，犹带一分阴。\n往事莫沈吟。\n身闲时序好，且登临。", 
    "rhythmic": "小重山"
  }, 
  {
    "author": "熊以宁", 
    "content": "天地有英气，锺秀在人间。\n流虹甫近华旦，维岳预生贤。\n千载明良会遇，三世勋庸忠烈，谁得似家传。\n高论排风俗，抗志遏狂澜。\n记年时，胡尘外，拥朱幡。\n洪枢紫府功业，指日复青毡。\n拭目泥封飞下，趁取梅花消息，去去朝班。\n骨相元不老，何必颂南山。", 
    "rhythmic": "水调歌头"
  }, 
  {
    "author": "熊以宁", 
    "content": "渐荷收绿盖，桂吐金英，嫩凉天气。\n香案仙官，向人间游戏。\n道貌孤高，灵扃恬淡，有寿星标致。\n梦得文章，水心谈论，家声相继。\n芙蓉上幕，龙藩胜地。\n剡荐交飞，宸衷简记。\n行趣朝班，便鸾坡螭陛。", 
    "rhythmic": "醉蓬莱"
  }, 
  {
    "author": "熊以宁", 
    "content": "隐君仙裔，帅垣佳配。\n谁似硕人清贵。\n几番鸾诰自天来，森绿绶、彩衣当砌。\n莲开十丈，留十荚，迟十日、瑶池秋至。\n殷勤祝寿指蟠桃，更重数、三千馀岁。", 
    "rhythmic": "鹊桥仙"
  }, 
  {
    "author": "詹克爱", 
    "content": "", 
    "rhythmic": "失调名"
  }, 
  {
    "author": "詹克爱", 
    "content": "", 
    "rhythmic": "失调名"
  }, 
  {
    "author": "詹克爱", 
    "content": "", 
    "rhythmic": "失调名"
  }, 
  {
    "author": "李寅仲", 
    "content": "摩挲阅古堂前柳，尽是世臣乔木。\n故国风流，中兴事业，都写南山修竹。\n商颜自绿。\n甚当日君王，浩歌鸿鹄。\n谁识宫中，有人先定大横卜。\n簪貂更鸣佩玉。\n退朝归较晚，留传黄屋。\n雨露无边，风云在手，宜享长生福。\n神京未复。\n看先取鸿沟，次封函谷。\n岁岁初寒，小桃花下跨青鹿。", 
    "rhythmic": "齐天乐"
  }, 
  {
    "author": "张", 
    "content": "晴时看。\n雨时看。\n红绿云中驾彩鸾。\n阳台梦未阑。\n咏伊难。\n画伊难。\n服透东皇九转丹。\n光生玉炼颜。", 
    "rhythmic": "长相思"
  }, 
  {
    "author": "张", 
    "content": "骖鸾侣，娇小怯云期。\n柳戏花游能几日，顿抛尘幻学希夷。\n清梦到瑶池。\n霞袂稳，那顾缕金衣。", 
    "rhythmic": "梦游仙・戚氏"
  }, 
  {
    "author": "张", 
    "content": "晴昼永，闲步小园中。\n羽帔云轻苍佩响，宝冠星莹绀纱笼。\n波秀浅蛾峰。\n琳洞窈，人静理丝桐。", 
    "rhythmic": "梦游仙・戚氏"
  }, 
  {
    "author": "张", 
    "content": "飞梦去，闲到玉京游。\n尘隔天高那得暑，月明云薄淡於秋。\n宫殿锁金虬。\n冰佩冷，风扬紫绡裘。", 
    "rhythmic": "梦游仙・戚氏"
  }, 
  {
    "author": "张", 
    "content": "归兴动，骑鹤下青冥。\n几点山河浮色界，一簪风露拂寒星。\n银汉悄无声。\n鸾啸舞，仙乐送霓旌。", 
    "rhythmic": "梦游仙・戚氏"
  }, 
  {
    "author": "张", 
    "content": "拂晓拿舟东去。\n细看荷花垂露。\n红绿总吹香。\n一般凉。\n会享人天清福。\n休把两眉轻蹙。\n谁道做神仙。\n戴貂蝉。", 
    "rhythmic": "昭君怨"
  }, 
  {
    "author": "张", 
    "content": "船过柳湾亭曲。\n万叶圆荷浮绿。\n月照水珠明。\n一池星。\n光透玻璃香蒂。\n梦入藕丝中戏。\n却上小金台。\n罢归来。", 
    "rhythmic": "昭君怨"
  }, 
  {
    "author": "张", 
    "content": "月在碧虚中住。\n人向乱荷中去。\n花气杂风凉。\n满船香。\n云被歌声摇动。\n酒被诗情掇送。\n醉里卧花心。\n拥红衾。", 
    "rhythmic": "昭君怨"
  }, 
  {
    "author": "张", 
    "content": "荷花闲拨。\n撑破玻璃滑。\n拂拂香风微度，吹雪乱、数根发。\n弄泉罗盖匝。", 
    "rhythmic": "霜天晓角"
  }, 
  {
    "author": "张", 
    "content": "人在骖鸾深院。\n误认落梅疏片。\n零乱舞东风，云淡水平天远。\n帘卷。\n帘卷。\n飞上绣不见。", 
    "rhythmic": "如梦令"
  }, 
  {
    "author": "张", 
    "content": "翠袖怯春寒。\n对雪偏宜傍彩阑。\n弱骨丰肌无限韵，凭肩。\n共看南窗玉数竿。\n羔酒莫留残。\n更觉娇随饮量宽。\n小立妖娇何所似，风前。\n柳絮飞时见牡丹。", 
    "rhythmic": "南乡子"
  }, 
  {
    "author": "张", 
    "content": "月儿犹未全明。\n乞怜生。\n几片彩云来去、更风轻。\n应见我。\n行又坐。", 
    "rhythmic": "乌夜啼"
  }, 
  {
    "author": "张", 
    "content": "风流不把花为主。\n多情管定烟和雨。\n潇洒绿衣长。\n满身无限凉。\n文笺舒卷处。\n似索题诗句。\n莫凭小阑干。\n月明生夜寒。", 
    "rhythmic": "菩萨蛮"
  }, 
  {
    "author": "张", 
    "content": "前生曾是风流侣。\n返魂却向南枝住。\n疏影卧晴溪。\n恰如沙暖时。\n绿窗娇插鬓。\n依约犹交颈。\n微笑语还羞。\n愿郎同白头。", 
    "rhythmic": "菩萨蛮"
  }, 
  {
    "author": "张", 
    "content": "藤床巧织波文小。\n翻书欲睡莺惊觉。\n绕舍灿明霞。\n短长旌节花。\n此身无系著。\n南北东西乐。\n碧宇朗吟归。\n天风香染衣。", 
    "rhythmic": "菩萨蛮"
  }, 
  {
    "author": "张", 
    "content": "玉为楼观银为地。\n秋到中分际。\n淡金光衬水晶球，上碧虚、千万里。\n香风浩荡吹蟾桂。", 
    "rhythmic": "折丹桂"
  }, 
  {
    "author": "张", 
    "content": "苍涯叠嶂。\n有路梯云上。\n忽见地平方数丈。\n坐石风林相向。\n凤膺时作龙声。\n夜深惊动寒星。\n几点光芒欲下，傍人头上来听。", 
    "rhythmic": "清平乐"
  }, 
  {
    "author": "张", 
    "content": "猬房秋熟。\n紫实包黄玉。\n吹叶风高销旧绿。\n疏影半遮茅屋。\n山居未觉全贫。\n园收今岁盈。\n自拨砖炉松火，细煨分饷幽人。", 
    "rhythmic": "清平乐"
  }, 
  {
    "author": "张", 
    "content": "秋淡淡。\n弥望暮天云暗。\n窗小新糊便老眼。\n不应疏酒盏。\n菊净橙香霜晚。\n何处数声来雁。\n飞下湖边红蓼岸。\n有诗方许看。", 
    "rhythmic": "谒金门"
  }, 
  {
    "author": "张", 
    "content": "何许住。\n不属西湖烟雨。\n雪後偏怜香猛处。\n全胜开半树。\n试倩暖云收贮。\n桃杏尽教羞妒。\n只把新词林下去。\n一春休著雨。", 
    "rhythmic": "谒金门"
  }, 
  {
    "author": "张", 
    "content": "一望清溪。\n两堤翠阴，半纸新诗。\n凉满衣裳，香生笔砚，风动窗扉。\n月明撑过船儿。\n载龙玉、双娥对吹。\n竹外山亭，花边水槛，不醉休归。", 
    "rhythmic": "柳梢青"
  }, 
  {
    "author": "张", 
    "content": "烟淡波平。\n蓬松岸蓼，红浅红深。\n满院西风，连宵良月，几处清砧。\n区区宦海浮沈。\n幸隐去、将愁素心。\n两鬓吴霜，一屏秦梦，谁是知音。", 
    "rhythmic": "柳梢青"
  }, 
  {
    "author": "张", 
    "content": "雨後天涯。\n微云送晚，过尽归鸦。\n何处开尊，海棠亭小，飞燕风斜。\n有人粲玉娇花。\n更翳凤、曾游帝家。\n长远身心，温柔情态，不枉多他。", 
    "rhythmic": "柳梢青"
  }, 
  {
    "author": "张", 
    "content": "手种满阑花，瑞露一枝先坼。\n拄个杖儿来看，两三人门客。\n今朝欢笑且衔杯，休更问明日。\n此意悠然谁会，有湖边风月。", 
    "rhythmic": "好事近"
  }, 
  {
    "author": "张", 
    "content": "筠笼白雁得时双。\n一自戏回塘。\n冰魂问归何处，明月影中藏。\n苹蓼岸，镇相将。\n忍思量。\n晓昏应是，梦绕江湖，怕见鸳鸯。", 
    "rhythmic": "诉衷情"
  }, 
  {
    "author": "张", 
    "content": "无计长留月里花。\n收英巧付火前茶。\n绿尘飞处粉芳华。\n午夜露浓天竺径，一秋香满玉川家。\n扫除残梦入云涯。", 
    "rhythmic": "浣溪沙"
  }, 
  {
    "author": "张", 
    "content": "妆浓未试芙蓉脸。\n却扇凉犹浅。\n粉轻红袅一生娇。\n风外细香时伴、湿云飘。\n双飞属玉来还去。\n谁识幽闲趣。\n莫教疏雨暗黄昏。\n已是不禁秋色、怕销魂。", 
    "rhythmic": "虞美人"
  }, 
  {
    "author": "张", 
    "content": "晓来一阵金风劣。\n把阆海、檀霞细屑。\n依就花儿，深藏叶底，不教人折。\n初开数朵谁知得。", 
    "rhythmic": "玉团儿"
  }, 
  {
    "author": "张", 
    "content": "凄风吹露湿银床。\n凉月到西厢。\n蛩声未苦，桐阴先瘦，愁与更长。\n起来没个人采，枕上越思量。\n眼儿业重，假饶略睡，又且何妨。", 
    "rhythmic": "眼儿媚"
  }, 
  {
    "author": "张", 
    "content": "山矾风味木樨魂。\n高树绿堆云。\n水光殿侧，月华楼畔，晴雪纷纷。\n何如且向南湖住，深映竹边门。\n月儿照著，风儿吹动，香了黄昏。", 
    "rhythmic": "眼儿媚"
  }, 
  {
    "author": "张", 
    "content": "玄霜凉夜铸瑶丹。\n飘落翠藤间。\n西风万颗，明珠巧缀，零露初。\n诗人那识风流品，马乳漫堆盘。\n玉纤旋摘，银罂分酿，莫负清欢。", 
    "rhythmic": "眼儿媚"
  }, 
  {
    "author": "张", 
    "content": "种玉能延命，居山易学仙。\n青青一亩自锄烟。\n雾孕云蒸、肌骨更凝坚。\n熟染蜂房蜜，清添石鼎泉。\n雪香酥腻老来便。\n煨芋炉深、却笑祖师禅。", 
    "rhythmic": "南歌子"
  }, 
  {
    "author": "张", 
    "content": "阴阴一架绀云凉。\n袅袅千丝翠蔓长。\n紫玉乳圆秋结穗，水晶珠莹露凝浆。\n相并熟，试新尝。\n累累轻翦粉痕香。\n小槽压就西凉酒，风月无边是醉乡。", 
    "rhythmic": "鹧鸪天"
  }, 
  {
    "author": "张", 
    "content": "试霜池面浅粼粼。\n鹊飞晴。\n远峰明。\n蓬岛群仙，来过瑞云清。\n龙榜当年人第一，黄叔度，是前生。\n玉堂行见演丝纶。\n彩毫轻。\n思难停。", 
    "rhythmic": "江城子"
  }, 
  {
    "author": "张", 
    "content": "春风旗鼓石头城。\n急麾兵。\n斩长鲸。\n缓带轻裘，乘胜讨蛮荆。\n蚁聚蜂屯三十万，军面缚，赴行营。\n舳舻千里大江横。\n凯歌声。\n犬羊惊。", 
    "rhythmic": "江城子"
  }, 
  {
    "author": "张", 
    "content": "常记十年前，共醉梅边路。\n别後频收尺素书，依旧情相与。\n早愿却来看，玉照花深处。\n风暖还听柳际莺，休唱闲居赋。", 
    "rhythmic": "卜算子"
  }, 
  {
    "author": "张", 
    "content": "绿蜡芽疏雪一包。\n绽云梢。\n清香却暑置堂坳。\n晚风飘。\n冰雹无声栖碧叶，笑仍娇。", 
    "rhythmic": "杨柳枝"
  }, 
  {
    "author": "张", 
    "content": "诗眼看青天，几多虚旷。\n雨过凉生气萧爽。\n白云无定，吹散作、鳞鳞琼浪。\n尚馀星数点，浮空上。\n明月飞来，寒光磨荡。\n仿佛轮间桂枝长。\n倚风归去，纵长啸、一声悠扬。\n乡摇山岳影，秋悲壮。", 
    "rhythmic": "感皇恩"
  }, 
  {
    "author": "张", 
    "content": "鹊相庞儿谁有。\n兀底便、笔描不就。\n小邈如何敢出手。\n细端相，甚精神、甚洗漱。\n到老长厮守。\n不吃饭、也须唧。", 
    "rhythmic": "夜游宫"
  }, 
  {
    "author": "张", 
    "content": "浮云散，天似碧琉璃。\n月正是、上弦时。\n娥蟾兔俱何在，广寒宫殿不应亏。\n这神功，千万世，有谁知。\n甚知解、催人须鬓老。\n更不算、将人情绪恼。\n撺掇酒，撼摇诗。", 
    "rhythmic": "醉高楼"
  }, 
  {
    "author": "张", 
    "content": "杨柳秋千旗斗舞。\n漠漠轻烟，罩定黄鹂语。\n红滴海棠娇半吐。\n燕脂水似朝来雨。\n行过池边携手路。\n都把多情，变作无情绪。\n惟有东风知住处。\n凭君送取温存去。", 
    "rhythmic": "蝶恋花"
  }, 
  {
    "author": "张", 
    "content": "门外沧洲山色近。\n鸥鹭双双，恼乱行云影。\n翠拥高筠阴满径。\n帘垂尽日林堂静。\n明月飞来烟欲暝。\n水面天心，两个黄金镜。\n慢轻摇风不定。\n渔歌乃谁同听。", 
    "rhythmic": "蝶恋花"
  }, 
  {
    "author": "张", 
    "content": "洒面松风凉似水。\n下看冰泉，喷薄溪桥底。\n叠叠层峰相对起。\n家居却在深山里。\n枝上凌霄红绕翠。\n飘下红英，翠影争摇曳。\n今夜岩扉休早闭。\n月明定有飞仙至。", 
    "rhythmic": "蝶恋花"
  }, 
  {
    "author": "张", 
    "content": "暑云犹在，澄空欲变，入夜俳徊庭际。\n新秋知是昨宵来，爱残月、纤纤西坠。\n芭蕉老大，流萤衰倦，静里细观天意。\n轻风未有半分凉，奈人道、今宵好睡。", 
    "rhythmic": "鹊桥仙"
  }, 
  {
    "author": "张", 
    "content": "连汀接渚，萦蒲带藻，万镜香浮光满。\n湿烟吹霁木栏轻，照波底、红娇翠腕。\n玉纤采处，银笼携去，一曲山长水远。\n采鸳双惯贴人飞，恨南浦、离多梦短。", 
    "rhythmic": "鹊桥仙"
  }, 
  {
    "author": "张", 
    "content": "闲立飞虹远兴长。\n一方云锦荐疏凉。\n翻风翠盖无尘土，出水红妆有艳香。\n携靓侣，泛轻航。\n棹歌惊起野鸳鸯。\n同过清夏看新月，茉莉花园小象床。", 
    "rhythmic": "鹧鸪天"
  }, 
  {
    "author": "张", 
    "content": "不似琵琶不似琴。\n四弦陶写晋人心。\n指尖历历泉鸣涧，腹上锵锵玉振金。\n天外曲，月边音。\n为君转轴拟秋砧。\n又成雅集相依坐，清致高标记竹林。", 
    "rhythmic": "鹧鸪天"
  }, 
  {
    "author": "张", 
    "content": "七个圈儿为岁数，年年用墨糊涂。\n一圈又剩半圈馀。\n看看云蔽月，三际等空虚。\n纵使古稀真个得，後来争免呜呼。\n肯闲何必更悬车。\n非关轻利禄，自是没工夫。", 
    "rhythmic": "临江仙"
  }, 
  {
    "author": "张", 
    "content": "良宵无意贪游玩。\n奈怜友、闲呼唤。\n六街非是少人行，不似旧时风范。\n笙歌零落，绮罗销减，枉了心情看。\n思量往事堪肠断。\n怕频到、帘儿畔。\n朦胧月下却归来，指望阿谁收管。\n低头注定，两汪儿泪，百计难销遣。", 
    "rhythmic": "御街行"
  }, 
  {
    "author": "张", 
    "content": "月洗高梧，露幽草，宝钗楼外秋深。\n土花沿翠，萤火坠墙阴。\n静听寒声断续，微韵转、凄咽悲沈。\n争求侣，殷勤劝织，促破晓机心。\n儿时，曾记得，呼灯灌穴，敛步随音。\n任满身花影，犹自追寻。\n携向花堂戏斗，亭台小、笼巧妆金。\n今休说，从渠床下，凉夜伴孤吟。", 
    "rhythmic": "满庭芳"
  }, 
  {
    "author": "张", 
    "content": "小樊标韵称香山。\n压尽花间。\n便须著个楼儿住，彩鸾看、飞舞妖闲。\n珠佩时因醉解，云扉常为春关。\n耳边属付话儿奸。\n休放蛮檀。\n绿窗惟怕今宵梦，莺声巧、春满阑干。\n待把衷肠教与，却愁长远都难。", 
    "rhythmic": "风入松"
  }, 
  {
    "author": "高观国", 
    "content": "魂是湘云骨是兰。\n春风冰玉注芳颜。\n谁招仙子在人间。\n溅水裙儿香雾皱，唾花衫子碧云寒。\n洞箫声绝却骖鸾。", 
    "rhythmic": "浣溪沙"
  }, 
  {
    "author": "高观国", 
    "content": "偷得韩香惜未烧。\n吹箫人在月明桥。\n草芳似待玉骢骄。\n吹絮绣帘春澹澹，隔香罗帐夜迢迢。\n楚魂须著楚词招。", 
    "rhythmic": "浣溪沙"
  }, 
  {
    "author": "高观国", 
    "content": "云外峰峦翠欲埋。\n雨沾黄叶湿青鞋。\n小惊春色入寒。\n风月愁新空雁字，神仙梦冷忆鸾钗。\n凄凉不是好情怀。", 
    "rhythmic": "浣溪沙"
  }, 
  {
    "author": "高观国", 
    "content": "一色烟云澹不消。\n两峰眉黛为谁娇。\n春寒犹占木兰桡。\n燕子似甘愁寂寞，海棠未肯醉妖娆。\n小园嫩约尚萧条。", 
    "rhythmic": "浣溪沙"
  }, 
  {
    "author": "高观国", 
    "content": "凤箫咽。\n花底寒轻夜月。\n兰堂静，香雾翠深，曾与瑶姬恨轻别。\n罗巾泪暗叠。\n情人歌声怨切。\n殷勤意，欲去又留，柳色和愁为重折。\n十年迥凄绝。\n念髻怯瑶簪，衣褪香雪。\n双鳞不渡烟江阔。\n自春来人见，水边花外，羞倚东风翠袖怯。\n正愁恨时节。\n南陌。\n阻金勒。\n甚望断青禽，难倩红叶。\n春愁欲解丁香结。", 
    "rhythmic": "兰陵王"
  }, 
  {
    "author": "高观国", 
    "content": "洒虚阁。\n幂幂天垂似幕。\n春寒峭，吹断万丝，湿影和烟暗帘箔。\n清愁晚来觉。\n佳景过却。\n芳郊外，莺恨燕愁，不管秋千冷红索。\n行云楚台约。\n念今古凝情，朝暮如昨。\n啼红湿翠春情薄。\n谩一犁江上，半篙堤外，勾引轻阴趁暮角。\n正孤绪寂寞。\n斑驳。\n止还作。\n听点点檐声，沈沈春酌。\n只愁入夜东风恶。", 
    "rhythmic": "兰陵王"
  }, 
  {
    "author": "高观国", 
    "content": "旧家心绪如云，乍舒乍卷初无定。\n西郊载雨，东城隔雾，还开晴景。\n爱恼花阴，喜移月地，朦胧清影。\n任无心有意，溶溶曳曳，萧散处、有谁问。\n朝暮如今难准。\n枉教他、惜春人恨。\n远峰依旧，前踪何在，有时愁凝。\n此兴飘然，不妨吹断，一川轻暝。\n待良宵，再入高唐梦里，觅巫阳信。", 
    "rhythmic": "水龙吟"
  }, 
  {
    "author": "高观国", 
    "content": "道山玉府真仙，去年再履论思地。\n西清禁域，眷深名重，年高身退。\n玉振金声，水增川涌，德兼才贵。\n爱知章引去，安车稳驾，轩冕付、谈笑外。\n兰玉孙枝竞秀，奉亲欢、莱衣同戏。\n蓬莱东接，苎萝西顾，三山耸翠。\n赐杖清朝，命堂绿野，放怀高致。\n似太公出将，卫公入相，为苍生起。", 
    "rhythmic": "水龙吟"
  }, 
  {
    "author": "高观国", 
    "content": "夜来曾跨青虬，海风袅袅吹襟袖。\n蓬莱误入，群仙争问，刘郎安否。\n玉尘冰壶，日庭星角，孕成奇秀。\n看丹分宝鼎，传秘箧，闻重寄、长生酒。\n归梦惊回晓漏。\n正长庚、辉躔南斗。\n祥开华旦，菊香秋杪，枨黄霜後。\n笔扫龙蛇，句裁螭锦，俊才谁右。\n看功勋绣衮，家声再振，数千龄寿。", 
    "rhythmic": "水龙吟"
  }, 
  {
    "author": "高观国", 
    "content": "壶天不夜，宝炷生香，光风荡摇金碧。\n月滟冰痕，花外峭寒无力。\n歌传翠帘尽卷，误惊回、瑶台仙迹。\n禁漏促，拼千金一刻，未酬佳夕。\n卷地香尘不断，最得意、输他五陵狂客。\n楚柳吴梅，无限眼边春色。\n鲛绡暗中寄与，待重寻、行云消息。\n乍醉醒，怕南楼、吹断晓笛。", 
    "rhythmic": "声声慢"
  }, 
  {
    "author": "高观国", 
    "content": "银湾初霁暮雨。\n鹊赴秋期去。\n浅月窥清夜，凉生一天风露。\n纤巧云暗度。\n河桥路。\n缥缈乘鸾女。\n正容与。\n西厢旧约，玉娇谁见私语。\n柔情不尽，好似冰绡云缕。\n回首天涯又怨阻。", 
    "rhythmic": "隔浦莲・隔浦莲近拍"
  }, 
  {
    "author": "高观国", 
    "content": "入手西风意已羞。\n不须玉斧为重修。\n扑萤凉夜沈沈月，障面清歌澹澹秋。\n休弃置，且迟留。", 
    "rhythmic": "思佳客"
  }, 
  {
    "author": "高观国", 
    "content": "写出梨花雨後晴。\n凝脂洗尽见天真。\n春从翠髻堆边见，娇自红绡脱处生。\n天宝梦，马嵬尘。", 
    "rhythmic": "思佳客"
  }, 
  {
    "author": "高观国", 
    "content": "有约湖山却解襟。\n昼眠占得一庭深。\n树边风色寒滋味，愁里年华雁信音。\n惊楚梦，听瑶琴。", 
    "rhythmic": "思佳客"
  }, 
  {
    "author": "高观国", 
    "content": "翦翠衫儿稳四停。\n最怜一曲凤箫吟。\n同心罗帕轻藏素，合字香囊半影金。\n春思悄，昼窗深。", 
    "rhythmic": "思佳客"
  }, 
  {
    "author": "高观国", 
    "content": "不肯楼边著画船。\n载将诗酒入风烟。\n浪花溅白疑飞鹭，荷芰藏红似小莲。\n醒醉梦，唤吟仙。", 
    "rhythmic": "思佳客"
  }, 
  {
    "author": "高观国", 
    "content": "白玉楼台知几重。\n夜来望断广寒宫。\n一分乍阙婵娟影，二八尤宜冰雪容。\n云鬓露，玉钗风。", 
    "rhythmic": "思佳客"
  }, 
  {
    "author": "高观国", 
    "content": "浅晕修娥，脆痕红粉，犹记窥户。\n香断帘空，尘生砌冷，谁唤青鸾舞。\n春风花信，秋宵月约，历历此心曾许。\n衔芳恨、千年怨结，玉骨未应成土。\n木兰艇子，莫愁何在，谩系寒江烟树。\n事逐云沈，情随佩冷，短梦分今古。\n一杯遥夜，孤光难晓，多少碎人肠处。\n空凄黯、西风细雨，尽吹泪去。", 
    "rhythmic": "永遇乐"
  }, 
  {
    "author": "高观国", 
    "content": "水外轻阴，做弄得飞云，吹断晴絮。\n驻马桥西，还系旧时芳树。\n不见翠陌寻春，每问著、小桃无语。\n恨燕莺、不识闲情，却隔乱红飞去。\n少年曾识春风意，到如今、怨怀难诉。\n魂惊冉冉江南远，烟草愁如许。", 
    "rhythmic": "玲珑四犯"
  }, 
  {
    "author": "高观国", 
    "content": "香波半深深院。\n正日上、花阴浅。\n青丝不动玉钩闲，看翠额、轻笼葱茜。\n莺声似隔，篆醒微度，爱横影、参差满。\n那回低挂朱阑畔。\n念闲损、无人卷。\n窥春偷倚不胜情，彷佛见、如花娇面。\n纤柔缓揭，瞥然飞去，不似春风燕。", 
    "rhythmic": "御街行"
  }, 
  {
    "author": "高观国", 
    "content": "藤筠巧织花纹细。\n称稳步、如流水。\n踏青陌上雨初晴，嫌怕湿、文鸳双履。\n要人送上，逢花须住，才过处、香风起。\n裙儿挂在帘儿底。\n更不把、窗儿闭。\n红红白白簇花枝，恰称得、寻春芳意。\n归来时晚，纱笼引道，扶下人微醉。", 
    "rhythmic": "御街行"
  }, 
  {
    "author": "高观国", 
    "content": "春云粉色。\n春水和云湿。\n试问西湖杨柳，东风外、几丝碧。\n望极。\n连翠陌。", 
    "rhythmic": "霜天晓角"
  }, 
  {
    "author": "高观国", 
    "content": "炉烟。\n花露蒸沈液。\n不用宝钗翻炷，闲窗下、袅轻碧。\n醉拍。\n罗袖惜。", 
    "rhythmic": "霜天晓角"
  }, 
  {
    "author": "高观国", 
    "content": "霜清水碧。\n冷浸红云湿。\n休说季伦锦帐，山南岸、更花密。\n露滴。\n空翠幂。", 
    "rhythmic": "霜天晓角"
  }, 
  {
    "author": "高观国", 
    "content": "轻云终被断云留。\n不肯放春愁。\n翠楼旧倚，粉墙重见，歌酒风流。\n今朝毕竟吟情澹，芳意未全酬。\n东风向晚，莺花有意，吹转船头。", 
    "rhythmic": "眼儿媚"
  }, 
  {
    "author": "高观国", 
    "content": "屈指数春来，弹指惊春去。\n檐外蛛丝网落花，也要留春住。\n几日喜春晴，几夜愁春雨。\n十二雕窗六曲屏，题遍伤春句。", 
    "rhythmic": "卜算子"
  }, 
  {
    "author": "高观国", 
    "content": "小舫半帘山色，断桥两岸秋阴。\n芙蓉消息已愁深。\n红染云机翠锦。\n几度烟波共酌，半生风月关心。\n飞来鸥鹭是知音。\n一笑歌边醉醒。", 
    "rhythmic": "西江月"
  }, 
  {
    "author": "高观国", 
    "content": "天外青鸾，几时常向人间住。\n断歌零舞。\n月上桐阴暮。\n憔悴潘郎，不解为花主。\n知何处。\n梦云愁雨。\n怕向西楼去。", 
    "rhythmic": "点绛唇"
  }, 
  {
    "author": "高观国", 
    "content": "钓月蓬闲，载诗却向旗亭醉。\n翠蒲阴外。\n莫放双鸥起。\n水佩仙裳，酒落烟云意。\n来相试。\n玉绡新制。\n要写蓬壶记。", 
    "rhythmic": "点绛唇"
  }, 
  {
    "author": "高观国", 
    "content": "水减堤痕，秋生屐齿。\n瘦筇唤起登高意。\n翠烟微冷梦凄凉，黄花香晚人憔悴。\n怀古风流，悲秋情味。\n紫萸劝入旗亭醉。\n玉人相见说新愁，可怜又湿西风泪。", 
    "rhythmic": "踏莎行"
  }, 
  {
    "author": "高观国", 
    "content": "花染烟香，柳摇风翠。\n春工写出清明意。\n翠湾还趁画船开，粉墙到处骄骢系。\n歌唤红裙，酒招青旆。\n吟情又许春风醉。\n何妨日日烂芳游，今宵先向西城睡。", 
    "rhythmic": "踏莎行"
  }, 
  {
    "author": "高观国", 
    "content": "碧梧偷恋小窗阴。\n恨芭蕉、不展寸心。\n暗语近、阳台远，奈秋宵、砧断漏沈。\n月明欲教吹箫去。", 
    "rhythmic": "恋绣衾"
  }, 
  {
    "author": "高观国", 
    "content": "卷帘日日恨春阴。\n寒食新晴。\n马蹄只向南山去，长桥爱、花柳多情。\n红外风娇日暖，翠边水秀山明。\n杜郎歌酒过平生。\n到处蓬瀛。\n醉魂不入重城晚，浓欢寄、桃叶桃根。\n绣被嫩寒清晓，莺声唤醒春酲。", 
    "rhythmic": "风入松"
  }, 
  {
    "author": "高观国", 
    "content": "粉娇曾隔翠帘看。\n横玉声寒。\n夜深不管柔荑冷，樱朱度、香喷云鬟。\n霜月摇摇吹落，梅花簌簌惊残。\n萧郎且放凤箫闲。\n何处骖鸾。\n静听三弄霓裳罢，魂飞断、愁里关山。\n三十六宫天近，念奴却在人间。", 
    "rhythmic": "风入松"
  }, 
  {
    "author": "高观国", 
    "content": "直柱倚冰弦。\n曾见胡儿马上弹。\n却笑琵琶风韵古，溅溅。\n想像湘妃水一帘。\n塞恨曲中传。\n两摺琴丝费玉纤。\n不似江南风月好，厌厌。\n拍手齐看舞袖边。", 
    "rhythmic": "南乡子"
  }, 
  {
    "author": "高观国", 
    "content": "轻痕浅晕。\n偷染春风面。\n恰似西施影儿现。\n拟新妆、临槛一段天真，闲态度，长恁香娇玉软。\n从今怀袖里，不暂相离，似笑如颦任舒卷。\n顾芳容不老，只似如今，娇不语、无奈情深意远。\n便雨隔云疏暂分携，也时展丹青，见伊一见。", 
    "rhythmic": "洞仙歌"
  }, 
  {
    "author": "高观国", 
    "content": "翠拂晴波，烟垂古岸，灞桥春色。\n斜带鸦啼，乱萦莺梦，愁丝如织。\n为怜张绪风流，正瘦损、宫腰褪碧。\n绽绾同心，留连不住，天涯行客。", 
    "rhythmic": "柳梢青"
  }, 
  {
    "author": "高观国", 
    "content": "春风吹碧，春云映绿，晓梦入芳。\n软衬飞花，远连流水，一望隔香尘。", 
    "rhythmic": "少年游"
  }, 
  {
    "author": "高观国", 
    "content": "西楼杨柳未胜烟。\n寒峭落梅天。\n东风渡头波晚，一棹木兰船。\n花态度，酒因缘。\n只春怜。\n屏开山翠，雨怯云娇，尽付愁边。", 
    "rhythmic": "诉衷情"
  }, 
  {
    "author": "高观国", 
    "content": "翦水天风吹醉醒。\n高楼外、冻云愁凝。\n袖口香寒，歌喉春暖，不管雁边寒紧。\n琼屑瑶花飞碎影。", 
    "rhythmic": "夜行船"
  }, 
  {
    "author": "高观国", 
    "content": "击碎空明，沧浪晚、棹歌飞入。\n西山外、紫霞吹断，赤尘无迹。\n飞上冰轮凉世界，唤回天籁清肌骨。\n看骊珠、影堕冷光斜，蛟龙窟。\n长啸外，纶巾侧。\n轻露下，纤湿。\n听洞箫声在，卧虹阴北。\n十万江妃留醉梦，二三沙鸟惊吟魄。\n任天河、落尽玉杯空，东方白。", 
    "rhythmic": "满江红"
  }, 
  {
    "author": "高观国", 
    "content": "万岩灵秀，拱崇台飞观，凭陵千尺。\n清磬一声帘幕冷，无复宫娃消息。\n响屉廊空，采香径古，尘土成遗迹。\n石闲松老，断云空锁愁寂。\n专宠谁比轻颦，楚腰吴艳，一笑无颜色。\n风月荒凉罗绮梦，输与扁舟归客。", 
    "rhythmic": "酹江月・念奴娇"
  }, 
  {
    "author": "高观国", 
    "content": "烟墅暝。\n隔断仙源芳径。\n雨歇花梢魂未醒。\n湿红如有恨。\n别後香车谁整。\n怪得画桥春静。\n碧涨平湖三十顷。\n归云何处问。", 
    "rhythmic": "谒金门"
  }, 
  {
    "author": "高观国", 
    "content": "断霞低映，小桥流水，一川平远。\n柳影人家起炊烟，彷佛似、江南岸。\n马上东风吹醉面。", 
    "rhythmic": "留春令"
  }, 
  {
    "author": "高观国", 
    "content": "粉绡轻试，绿裙微褪，吴姬娇小。\n一点清香著芳魂，便添起、春怀抱。\n玉脸窥人舒浅笑。", 
    "rhythmic": "留春令"
  }, 
  {
    "author": "高观国", 
    "content": "玉清冰瘦，洗妆初见，春风头面。\n等得黄昏月溪寒，爱顾影、临清浅。\n历尽冰霜空羞怨。", 
    "rhythmic": "留春令"
  }, 
  {
    "author": "高观国", 
    "content": "玉妃春醉，夜寒吹堕，江南风月。\n一自情留馆娃宫，在竹外、尤清绝。\n贪睡开迟风韵别。", 
    "rhythmic": "留春令"
  }, 
  {
    "author": "高观国", 
    "content": "玉肌轻衬碧霞衣。\n似争驾、翠鸾飞。\n羞问武陵溪，笑女伴、东风醉时。", 
    "rhythmic": "太常引"
  }, 
  {
    "author": "高观国", 
    "content": "啼魄一天涯。\n怨入芳华。\n可怜零血染烟霞。\n记得西风秋露冷，曾浼司花。\n明月满窗纱。\n倦客思家。\n故宫春事与愁赊。\n冉冉断魂招不得，翠冷红斜。", 
    "rhythmic": "浪淘沙"
  }, 
  {
    "author": "高观国", 
    "content": "仙子奇容。\n是名花第一，美占春风。\n烟香笼浅翠，露靓芳红。\n怜舞燕，惜惊鸿。\n想独步吴宫。\n料认得、娇云媚雨，来自巫峰。\n风流正与欢浓。\n羡高楼并倚，曲影阑东。\n烛摇留醉枕，尘坠恋歌钟。\n三弄笛，五花骢。", 
    "rhythmic": "意难忘"
  }, 
  {
    "author": "高观国", 
    "content": "旆拂西风，客应星汉，行参玉节征鞍。\n缓带轻裘，争看盛世衣冠。\n吟倦西湖风月，去看北塞关山，过离宫禾黍，故垒烟尘，有泪应弹。\n文章俊伟，颖露囊锥，名动万里呼韩。\n知素有、平戎手段，小试何难。", 
    "rhythmic": "雨中花・夜行船"
  }, 
  {
    "author": "高观国", 
    "content": "楚峰翠冷，吴波烟远，吹袂万里西风。\n关河迥隔新愁外，遥怜倦客音尘，未见征鸿。\n雨帽风巾归梦杳，想吟思、吹入飞蓬。\n料恨满、幽苑离宫。\n正愁黯文通。\n秋浓。\n新霜初试，重阳催近，醉红偷染江枫。\n瘦筇相伴，旧游回首，吹帽知与谁同。", 
    "rhythmic": "八归"
  }, 
  {
    "author": "高观国", 
    "content": "一枝苍玉冷。\n爱露节霜根，从来孤劲。\n提携远尘境。\n自清骨力，岁寒心性。\n登临助兴。\n甚偏与，芒鞋相称。\n笑葛洪、陂外腾飞，渺渺水闲烟迥。\n寻胜。\n拨开林影，斫破苔痕，缓支幽径。\n分云度岭。\n待随处、问梅信。\n任香挑村醑，寒拖夜月，识尽江山好景。\n扣禅关拗折，归来万缘自静。", 
    "rhythmic": "瑞鹤仙"
  }, 
  {
    "author": "魏了翁", 
    "content": "又见王正班玉瑞。\n霁月光风，恰与元宵际。\n横玉一声天似水。\n阳春到处皆生意。\n十载奔驰今我里。\n昔□元非，未信今皆是。\n风月惺惺人自醉。\n却将醉眼看荣悴。", 
    "rhythmic": "蝶恋花"
  }, 
  {
    "author": "魏了翁", 
    "content": "江水自石纽，灌口怒腾辉。\n便如黑水北出，迤逦到三危。\n百尺长虹夭矫，两岸苍龙偃蹇，翠碧互因依。\n古树百夫长，修竹万竿旗。\n画堂开，风与月，巧相随。\n史君领客行乐，旌纛立披披。\n慨想二江遗迹，更起三闾忠愤，此日最为宜。\n推本美功意，禹甸六章诗。", 
    "rhythmic": "水调歌头"
  }, 
  {
    "author": "魏了翁", 
    "content": "轻露沦残暑，蟾影插高寒。\n团团只似前夕，持向老莱看。\n九帙元开父算，六甲更逢儿换，梧竹拥檀栾。\n都把方寸地，散作万云烟。\n锦边城，云间戌，雪中山。\n风流老监在此，忧顾赖渠宽。\n天上玉颜合笑，堂上酡颜如酒，家国两平安。\n又恐玉川子，茗碗送飞翰。", 
    "rhythmic": "水调歌头"
  }, 
  {
    "author": "魏了翁", 
    "content": "风露浸秋色，烟雨媚湖弦。\n旌旗十里小队，拟约醮坛仙。\n身在黄旗朱邸，名在玉皇香案，底事个人传。\n正恐未免耳，惊搅日高眠。\n虎分符，龙握节，鹿御。\n於君本亦馀事，所乐不存焉。\n一点春风和气，无限蓝田种子，渺渺玉生烟。\n富贵谁不肯，借问此何缘。", 
    "rhythmic": "水调歌头"
  }, 
  {
    "author": "魏了翁", 
    "content": "万里蜀山险，难似上青天。\n谁知间有，人心之险甚山川。\n赖得皇华星使，满载春风和气，来自鉴湖边。\n要识方寸地，四十万云烟。\n佩珑璁，冠昱炝，组蝉联。\n眼前富贵馀事，所乐不存焉。\n闻道汉家子政，博考兰台载籍，胸次著千年。\n会有太一老，同结海山缘。", 
    "rhythmic": "水调歌头"
  }, 
  {
    "author": "魏了翁", 
    "content": "万人遮道，拨不断、争挽房湖逐客。\n臣罪既盈应九死，全荷君王矜恻。\n况是当年，曾将愚技，十字街头立。\n恩波浩荡，孤忠未报涓滴。\n世事应若穿杨，一弦不到，前发皆虚的。\n自判此生元有分，不管筮违龟食。\n靴帽丛中，渔樵席上，无入非吾得。\n倚湖一笑，夜深群动皆息。", 
    "rhythmic": "念奴娇"
  }, 
  {
    "author": "魏了翁", 
    "content": "九十秋光三十八，新居初度称觞。\n青衫彩服列郎娘。\n孙枝无处著，犹欠两东床。\n尽是当年亲手种，如今满院芬芳。\n只凭方寸答苍苍。\n个中无尽藏，谁弱又谁强。", 
    "rhythmic": "临江仙"
  }, 
  {
    "author": "魏了翁", 
    "content": "细雨斜风驱晓瘴，绰开坦坦长途。\n膏车秣马问程初。\n梅梢迎候骑，雁影度平芜。\n行己不论官小大，穷探不间精粗。\n只从厚处作规模。\n简编迂事业，屋漏拙功夫。", 
    "rhythmic": "临江仙"
  }, 
  {
    "author": "魏了翁", 
    "content": "三峡打头风，吹回荆步。\n坎止流行谩随遇。\n须臾风静，重踏西来旧武。\n世间忧喜地，分明觑。\n喜事虽新，忧端依旧，徒为岷峨且欢舞。\n阴云掩映，天末扣阍无路。\n一鞭归去也，鸥为侣。", 
    "rhythmic": "感皇恩"
  }, 
  {
    "author": "魏了翁", 
    "content": "阑风长雨连霄，昨朝晴色随轩骤。\n松声花气，江烟浦树，如相迎候。\n山送青来，僧随麦去，山为吾有。\n更筇直上，薜萝深处，云垂幄、藓成。\n未至相如独後。\n对山尊、劝酬多又。\n记曾犯雪，重来已是，绿肥红瘦。\n好语时闻，忧端未歇，倚风搔首。\n谩持觞自慰，冰山安在，此山如旧。", 
    "rhythmic": "水龙吟"
  }, 
  {
    "author": "魏了翁", 
    "content": "玉质金相，长自守、间庭暗室。\n对黄昏月冷，朦胧雾。\n知我者希常我贵，於人不即而人即。\n彼云云、谩自怨灵均，伤兰植。\n乱，春芳寂。\n络纬叫，池英摘。\n惟国香耐久，素秋同德。\n既向静中观性分，偏於发处知生色。\n待到头、声臭两无时，真闻识。", 
    "rhythmic": "满江红"
  }, 
  {
    "author": "魏了翁", 
    "content": "世界要扶助，人物载耆英。\n茫茫四海，谁识今代有宠臣。\n万顷青湖佳气，一片紫岩心事，天付与斯人。\n耸耸铁冠吏，表表白云卿。\n海沮漳，城汉郢，宅峨岷。\n规摹妙处，胸次纳纳几沧瀛。\n未说令公二纪，先看武公百岁，年与学俱新。\n星弁百僚准，天宇四时春。", 
    "rhythmic": "水调歌头"
  }, 
  {
    "author": "魏了翁", 
    "content": "万里载浮名。\n忆昔从容下帝京。\n冉冉七年如昨梦，分明。\n赢得存存夜气清。\n谁使滥专城。\n有罪当诛尚薄刑。\n细数当时同省士，皆卿。\n落落韶阳独九龄。", 
    "rhythmic": "南乡子"
  }, 
  {
    "author": "魏了翁", 
    "content": "冬至子之半，玉管罅微阳。\n壶中别有天地，转觉日增长。\n一样金章紫服，一样朱颜绿发，翁季俨相望。\n翁是修何行，未已且方将。\n玉生烟，兰竞秀，彩成行。\n翁无他智，只把一念答苍苍。\n今日列城桃李，他日八荒雨露，都是乃翁庄。\n要数义方训，不说窦家郎。", 
    "rhythmic": "水调歌头"
  }, 
  {
    "author": "魏了翁", 
    "content": "尚忆去年称寿日，彩衣犹带天香。\n今年还见雁成行。\n两头娘子拜，笑领伯仁觞。\n知是几年培植底，如今满院芬芳。\n只凭方寸答苍苍。\n春风来不断，点缀艳阳妆。", 
    "rhythmic": "临江仙"
  }, 
  {
    "author": "魏了翁", 
    "content": "曾向君王说，臣愿守嘉州。\n风流别乘初届，元在越王楼。\n湖上龟鱼何事，桥上雁犀谁使，争挽海山舟。\n便遣旧姻娅，解后作斯游。\n晚风清，初暑涨，暮云收。\n公堂高会，恍疑仙女下罗浮。\n好是中郎有女，况是史君有妇，同对藕花洲。\n拟把鹤山月，换却鉴湖秋。", 
    "rhythmic": "水调歌头"
  }, 
  {
    "author": "魏了翁", 
    "content": "腰著万钉犀玉夸，肘垂斗大金章。\n非关性分总寻常。\n要知真乐处，彩服鬓毛苍。\n浩荡春风生玉树，蒸成满院芬芳。\n斗城无处著韶光。\n会归天上去，长捧伯仁觞。", 
    "rhythmic": "临江仙"
  }, 
  {
    "author": "魏了翁", 
    "content": "有匪碧岩使，满腹鉴湖秋。\n不居上界官府，来作散仙游。\n长佩高冠人伟，组练锦袍官贵，清献旧风流。\n杓柄长多少，洗尽蜀民愁。\n冠，貂尾案，鹭鸶。\n时来正恐不免，留滞剑南州。\n帘卷西州风雨，庭伫百城歌鼓，桃李翠云绸。\n谁谓蜀山远，只在殿山头。", 
    "rhythmic": "水调歌头"
  }, 
  {
    "author": "魏了翁", 
    "content": "家住峨山趾。\n暑风轻、双泉漱玉，五坡攒翠。\n坡上主人归无计。\n梦泛沧波清。\n曾拜奏、前旒十二。\n愿上皇华将亲去，及翁儿、未老相扶曳。\n乘款段，过闾里。\n玺书未报人相谓。\n倚西风、胡尘涨野，隐忧如猬。\n就似东门贤父子，祗恐荣亲犹未。\n待洗尽、岷峨憔悴。\n便把手中长杓柄，为八荒，更作无边施。\n却上表，乞归侍。", 
    "rhythmic": "贺新郎"
  }, 
  {
    "author": "魏了翁", 
    "content": "十载交盟可重寻。\n剩於棠茇细论心。\n云障晚日供秋思，风递荷书作晚阴。\n纡胜引，豁尘襟。\n未须紫马去。\n玻璃无计留君住，但乞天公三日霖。", 
    "rhythmic": "鹧鸪天"
  }, 
  {
    "author": "吴文英", 
    "content": "茂苑、共莺花醉吟，岁华如许。\n江湖夜雨。\n传书问、雁多幽阻。\n清溪上，惯来往扁舟、轻如羽。\n到兴懒归来，玉冷耕云圃。\n按琼箫，赋金缕。\n回首词场，动地声名，春雷初启户。\n枕水卧漱石，数间屋，梅一坞。\n待共结、良朋侣。\n载清尊、随花追野步。", 
    "rhythmic": "倒犯"
  }, 
  {
    "author": "吴文英", 
    "content": "翦横枝，清溪分影，修然空镜晓。\n小窗春到。\n怜夜冷孀娥，相伴孤照。\n古苔泪锁霜千点，苍华人共老。\n料浅雪、黄昏驿路，飞香遗冻草。\n行云梦中认琼娘，冰肌瘦，窈窕风前纤缟。\n残醉醒，屏山外、翠禽声小。", 
    "rhythmic": "花犯"
  }, 
  {
    "author": "吴文英", 
    "content": "小娉婷，清铅素靥，蜂黄暗偷晕。\n翠翘鬓。\n昨夜冷中庭，月下相认。\n睡浓更苦凄风紧。\n惊回心未稳。\n送晓色、一壶葱，才知花梦准。\n湘娥化作此幽芳，凌波路，古岸云沙遗恨。\n临砌影，寒香乱、冻梅藏韵。", 
    "rhythmic": "花犯"
  }, 
  {
    "author": "吴文英", 
    "content": "北斗秋横云髻影。\n莺羽衣轻，腰减青丝剩。\n一曲游仙闻玉磬。\n月华深院人初定。\n十二阑干和笑凭。\n风露生寒，人在莲花顶。\n睡重不知残酒醒。\n红帘几度啼鸦暝。", 
    "rhythmic": "蝶恋花"
  }, 
  {
    "author": "吴文英", 
    "content": "明月枝头香满路。\n几日西风，落尽花如雨。\n倒照秦眉天镜古。\n秋明白鹭双飞处。\n自摘霜葱宜荐俎。\n可惜重阳，不把黄花与。\n帽堕笑凭纤手取。\n清歌莫送秋声去。", 
    "rhythmic": "蝶恋花"
  }, 
  {
    "author": "吴文英", 
    "content": "新梦游仙驾紫鸿。\n数家灯火灞桥东。\n吹箫楼外冻云重。\n石瘦溪根船宿处，月斜梅影晓寒中。\n玉人无力倚东风。", 
    "rhythmic": "浣溪沙"
  }, 
  {
    "author": "吴文英", 
    "content": "冰骨清寒瘦一枝。\n玉人初上木兰时。\n懒妆斜立澹春姿。\n月落溪穷清影在，日长春去画帘垂。\n五湖水色掩西施。", 
    "rhythmic": "浣溪沙"
  }, 
  {
    "author": "吴文英", 
    "content": "千盖笼花斗胜春。\n东风无力扫香尘。\n尽沿高阁步红云。\n闲里暗牵经岁恨，街头多认旧年人。\n晚钟催散又黄昏。", 
    "rhythmic": "浣溪沙"
  }, 
  {
    "author": "吴文英", 
    "content": "蝶粉蜂黄大小乔。\n中庭寒尽雪微销。\n一般清瘦各无聊。\n窗下和香封远讯，墙头飞玉怨邻箫。\n夜来风雨洗春娇。", 
    "rhythmic": "浣溪沙"
  }, 
  {
    "author": "吴文英", 
    "content": "门隔花深梦旧游。\n夕阳无语燕归愁。\n玉纤香动小帘钩。\n落絮无声春堕泪，行云有影月含羞。\n东风临夜冷於秋。", 
    "rhythmic": "浣溪沙"
  }, 
  {
    "author": "吴文英", 
    "content": "波面铜花冷不收。\n玉人垂钓理纤钩。\n月明池阁夜来秋。\n江燕话归成晓别，水花红减似春休。\n西风梧井叶先愁。", 
    "rhythmic": "浣溪沙"
  }, 
  {
    "author": "吴文英", 
    "content": "门巷深深小画楼。\n阑干曾识凭春愁。\n新蓬遮却绣鸳游。\n桃观日斜香掩户，苹溪风起水东流。\n紫萸玉腕又逢秋。", 
    "rhythmic": "浣溪沙"
  }, 
  {
    "author": "吴文英", 
    "content": "曲角深帘隐洞房。\n正嫌玉骨易愁黄。\n好花偏占一秋香。\n夜气清时初傍枕，晓光分处未开窗。\n可怜人似月中孀。", 
    "rhythmic": "浣溪沙"
  }, 
  {
    "author": "吴文英", 
    "content": "茸茸狸帽遮梅额。\n金蝉罗翦胡衫窄。\n乘肩争看小腰身，倦态强随闲鼓笛。\n问称家住城东陌。", 
    "rhythmic": "玉楼春"
  }, 
  {
    "author": "吴文英", 
    "content": "华堂夜宴连清晓。\n醉里笙歌云窈袅。\n酿来千日酒初尝，过却重阳秋更好。\n阿儿早晚成名了。", 
    "rhythmic": "玉楼春"
  }, 
  {
    "author": "吴文英", 
    "content": "推枕南窗，拣花寒入单纱浅。\n雨帘不卷。\n空碍调雏燕。\n一握柔葱，香染榴巾汗。\n音尘断。\n画罗闲扇。\n山色天涯远。", 
    "rhythmic": "点绛唇"
  }, 
  {
    "author": "吴文英", 
    "content": "时霎清明，载花不过西园路。\n嫩阴绿树。\n正是春留处。\n燕子重来，往事东流去。\n征衫贮。\n旧寒一缕。\n泪湿风帘絮。", 
    "rhythmic": "点绛唇"
  }, 
  {
    "author": "吴文英", 
    "content": "卷尽愁云，素娥临夜新梳洗。\n暗尘不起。\n酥润凌波地。\n辇路重来，仿佛灯前事。\n情如水。\n小楼熏被。\n春梦笙歌里。", 
    "rhythmic": "点绛唇"
  }, 
  {
    "author": "吴文英", 
    "content": "宝月惊尘堕晓。\n愁锁空枝斜照。\n古苔几点露萤小。\n销减秋光旋少。\n佩丸尚忆春酥袅。\n故人老。", 
    "rhythmic": "秋蕊香"
  }, 
  {
    "author": "吴文英", 
    "content": "懒浴新凉睡早。\n雪靥酒红微笑。\n倚楼起把绣针小。\n月冷波光梦觉。\n怕闻井叶西风到。\n恨多少。", 
    "rhythmic": "秋蕊香"
  }, 
  {
    "author": "吴文英", 
    "content": "阴阴绿润暗啼鸦。\n陌上断香车。\n红云深处春在，飞出建章花。\n春此去，那天涯。\n几烟沙。\n忍教芳草，狼藉斜阳，人未归家。", 
    "rhythmic": "诉衷情"
  }, 
  {
    "author": "吴文英", 
    "content": "柳腰空舞翠裙烟。\n尽日不成眠。\n花尘浪卷清昼，渐变晚阴天。\n吴社水，系游船。\n又经年。\n东风不管，燕子初来，一夜春寒。", 
    "rhythmic": "诉衷情"
  }, 
  {
    "author": "吴文英", 
    "content": "片云载雨过江鸥。\n水色澹汀洲。\n小莲玉惨红怨，翠被又经秋。\n凉意思，到南楼。\n小帘钩。\n半窗灯晕，几叶芭蕉，客梦床头。", 
    "rhythmic": "诉衷情"
  }, 
  {
    "author": "吴文英", 
    "content": "西风吹鹤到人间。\n凉月满缑山。\n银河万里秋浪，重载客槎还。\n河汉女，巧云鬟。\n夜阑干。\n钗头新约，针眼娇颦，楼上秋寒。", 
    "rhythmic": "诉衷情"
  }, 
  {
    "author": "吴文英", 
    "content": "窗外捎溪雨响。\n映窗里、嚼花灯冷。\n浑似潇湘系孤艇。\n见幽仙，步凌波，月边影。\n香苦欺寒劲。\n牵梦绕、沧涛千顷。", 
    "rhythmic": "夜游宫"
  }, 
  {
    "author": "吴文英", 
    "content": "春语莺迷翠柳，烟隔断、晴波远岫。\n寒压重帘幔拖绣。\n袖炉香，倩东风，与吹透。\n花讯催时候。\n旧相思、偏供闲昼。", 
    "rhythmic": "夜游宫"
  }, 
  {
    "author": "吴文英", 
    "content": "金丸一树带霜华。\n银台摇艳霞。\n烛阴树影两交加。\n秋纱机上花。\n飞醉笔，驻吟车。\n香深小隐家。", 
    "rhythmic": "醉桃源・阮郎归"
  }, 
  {
    "author": "吴文英", 
    "content": "沙河塘上旧游嬉。\n卢郎年少时。\n一声长笛月中吹。\n和云和雁飞。\n惊物换，叹星移。\n相看两鬓丝。", 
    "rhythmic": "醉桃源・阮郎归"
  }, 
  {
    "author": "吴文英", 
    "content": "青春花姊不同时。\n凄凉生较迟。\n艳妆临水最相宜。\n风来吹秀漪。\n惊旧事，问长眉。\n月明仙梦回。", 
    "rhythmic": "醉桃源・阮郎归"
  }, 
  {
    "author": "吴文英", 
    "content": "翠阴浓合晓莺堤。\n春如日坠西。\n画图新展远山齐。\n花深十二梯。\n风絮晚，醉魂迷。\n隔城闻马嘶。", 
    "rhythmic": "醉桃源・阮郎归"
  }, 
  {
    "author": "吴文英", 
    "content": "春在绿窗杨柳。\n人与流莺俱瘦。\n眉底暮寒生，帘额时翻波皱。\n风骤。\n风骤。\n花径啼红满袖。", 
    "rhythmic": "如梦令"
  }, 
  {
    "author": "吴文英", 
    "content": "秋千争闹粉墙。\n闲看燕紫莺黄。\n啼到绿阴处，唤回浪子闲忙。\n春光。\n春光。\n正是拾翠寻芳。", 
    "rhythmic": "如梦令"
  }, 
  {
    "author": "吴文英", 
    "content": "衣白苎，雪面堕愁鬟。\n不识朝云行雨处，空随春梦到人间。\n留向画图看。\n慵临镜，流水洗花颜。", 
    "rhythmic": "望江南・忆江南"
  }, 
  {
    "author": "吴文英", 
    "content": "松风远，莺燕静幽坊。\n妆褪宫梅人倦绣，梦回春草日初长。\n瓷碗试新汤。\n笙歌断，情与絮悠扬。", 
    "rhythmic": "望江南・忆江南"
  }, 
  {
    "author": "吴文英", 
    "content": "密约偷香□蹋青。\n小车随马过南屏。\n回首东风销鬓影。\n重省。\n十年心事夜船灯。\n离骨渐尘桥下水，到头难灭景中情。\n两岸落花残酒醒。", 
    "rhythmic": "定风波"
  }, 
  {
    "author": "吴文英", 
    "content": "疏桐翠井早惊秋。\n叶叶雨声愁。\n灯前倦客老貂裘。\n燕去柳边楼。\n吴宫寂寞空烟水，浑不认、旧采菱洲。", 
    "rhythmic": "月中行・月宫春"
  }, 
  {
    "author": "吴文英", 
    "content": "背庭缘恐花羞坠。\n心事遥山里。\n小帘愁卷月笼明。\n一寸秋怀、禁得几蛩声。\n井梧不放西风起。\n供与离人睡。\n梦和新月未圆时。\n起看檐蛛结网、又寻思。", 
    "rhythmic": "虞美人"
  }, 
  {
    "author": "吴文英", 
    "content": "落花夜雨辞寒食。\n尘香明日城南陌。\n玉靥湿斜红。\n泪痕千万重。\n伤春头竟白。\n来去春如客。\n人瘦绿阴浓。\n日长帘影中。", 
    "rhythmic": "菩萨蛮"
  }, 
  {
    "author": "吴文英", 
    "content": "绿波碧草长堤色。\n东风不管春狼藉。\n鱼沫细痕圆。\n燕泥花唾乾。\n无情牵怨抑。\n画舸红楼侧。\n斜日起凭阑。\n垂杨舞晓寒。", 
    "rhythmic": "菩萨蛮"
  }, 
  {
    "author": "吴文英", 
    "content": "湖上芙蓉早。\n向北山、山深雾冷，更看花好。\n流水茫茫城下梦，空指游仙路杳。\n笑萝障、云屏亲到。\n雪玉肌肤春温夜，饮湖光、山渌成花貌。\n临涧水，弄清照。\n著愁不尽宫眉小。\n听一声、相思曲里，赋情多少。\n红日阑干鸳鸯枕，那枉裙腰褪了。\n算谁识、垂杨秋袅。\n不是秦楼无缘分，点吴霜、羞带簪花帽。\n但酒，任天晓。", 
    "rhythmic": "贺新郎"
  }, 
  {
    "author": "吴文英", 
    "content": "浪影龟纹皱。\n蘸平烟、青红半湿，枕溪窗牖。\n千尺晴霞慵卧水，万叠罗屏拥绣。\n漫几度、吴船回首。\n归雁五湖应不到，问苍茫、钓雪人知否。\n樵唱杳，度深秀。\n重来趁得花时候。\n记留连、空山夜雨，短亭春酒。\n桃李新栽成蹊处，尽是行人去後。\n但东阁、官梅清瘦。\n乃一声山水绿，燕无言、风定垂帘昼。\n寒正悄，吟袖。", 
    "rhythmic": "贺新郎"
  }, 
  {
    "author": "吴文英", 
    "content": "江头何处带春归。\n玉川迷。\n路东西。\n一雁不飞、雪压冻云低。\n十里黄昏成晓色，竹根篱。\n分流水、过翠微。\n带书傍月自锄畦。\n苦吟诗。\n生鬓丝。\n半黄烟雨，翠禽语、似说相思。\n惆怅孤山、花尽草离离。", 
    "rhythmic": "江城梅花引"
  }, 
  {
    "author": "吴文英", 
    "content": "香霏泛酒，瘴花初洗玉壶冰。\n西风乍入吴城。\n吹彻玉笙何处，曾说董双成。\n奈司空经惯，未畅高情。\n瑶台几层。\n但梦绕、曲阑行。\n空忆双蝉□翠，寂寂秋声。", 
    "rhythmic": "婆罗门引"
  }, 
  {
    "author": "吴文英", 
    "content": "风涟乱翠，酒霏飘汗洗新妆。\n幽情暗寄莲房。\n弄雪调冰重会，临水暮追凉。\n正碧云不破，素月微行。\n双成夜笙，断旧曲、解明。\n别有红娇粉润，初试霓裳。\n分莲调郎。", 
    "rhythmic": "婆罗门引"
  }, 
  {
    "author": "吴文英", 
    "content": "黯春阴，收灯後，寂寞几帘户。\n一片花飞，人驾彩云去。\n应是蛛网金徽，拍天寒水，恨声断、孤鸿洛浦。\n对君诉。\n团扇轻委桃花，流红为谁赋。\n□□□□，从今醉何处。\n可怜憔悴文园，曲屏春到，断肠句、落梅愁雨。", 
    "rhythmic": "祝英台近"
  }, 
  {
    "author": "吴文英", 
    "content": "问流花，寻梦草，云暖翠微路。\n锦雁峰前，浅约昼行处。\n不教嘶马飞春，一奁越境，那销尽、红吟绿赋。\n送人去。\n长丝初染柔黄，晴和晓烟舞。\n心事偷占，莺漏汉宫语。\n趁得罗盖天香，归来时候，共留取、玉阑春住。", 
    "rhythmic": "祝英台近"
  }, 
  {
    "author": "吴文英", 
    "content": "采幽香，巡古苑，竹冷翠微路。\n斗草溪根，沙印小莲步。\n自怜两鬓清霜，一年寒食，又身在、云山深处。\n昼闲度。\n因甚天也悭春，轻阴便成雨。\n绿暗长亭，归梦趁风絮。\n有情花影阑干，莺声门径，解留我、霎时凝伫。", 
    "rhythmic": "祝英台近"
  }, 
  {
    "author": "吴文英", 
    "content": "晚云开，朝雪霁，时节又灯市。\n夜约遗香，南陌少年事。\n笙箫一片红云，飞来海上，绣帘卷、缃桃春起。\n旧游地。\n素蛾城阙年年，新妆趁罗绮。\n玉练冰轮，无尘浣流水。\n晓霞红处啼鸦，良宵一梦，画堂正、日长人睡。", 
    "rhythmic": "祝英台近"
  }, 
  {
    "author": "吴文英", 
    "content": "翦红情，裁绿意，花信上钗股。\n残日东风，不放岁华去。\n有人添烛西窗，不眠侵晓，笑声转、新年莺语。\n旧尊俎。\n玉纤曾擘黄柑，柔香系幽素。\n归梦湖边，还迷镜中路。\n可怜千点吴霜，寒销不尽，又相对、落梅如雨。", 
    "rhythmic": "祝英台近"
  }, 
  {
    "author": "吴文英", 
    "content": "流水曲尘，艳阳醅酒，画舸游情如雾。\n笑拈芳草不知名，乍凌波、断桥西堍。\n垂杨漫舞。\n总不解、将春系住。\n燕归来，问彩绳纤手，如今何许。\n欢盟误。\n一箭流光，又趁寒食去。\n不堪衰鬓著飞花，傍绿阴、冷烟深树。\n玄都秀句。", 
    "rhythmic": "西子妆慢・西子妆"
  }, 
  {
    "author": "吴文英", 
    "content": "风响牙签，云寒古砚，芳铭犹在棠笏。\n秋床听雨，妙谢庭、春早吟笔。\n城市喧鸣辙。\n清溪上、小山秀洁。\n便向此。\n搜松访石，葺屋营花，红尘远避风月。\n瞿塘路，随汉节。\n记羽扇纶巾，气凌诸葛。\n青天万里，料漫忆、莼丝鲈雪。\n车马从休歇。\n荣华事、醉歌耳熟。\n天与此翁，芳芷嘉名，纫兰佩兮琼。", 
    "rhythmic": "江南春・秋风清"
  }, 
  {
    "author": "吴文英", 
    "content": "西风摇步绮。\n记长堤骤过，紫骝十里。\n断桥南岸，人在晚霞外。\n锦温花共醉。\n当时曾共秋被。\n自别霓裳，应红销翠冷，霜枕正慵起。\n惨澹西湖柳底。\n摇荡秋魂，夜月归环佩。\n画图重展，惊忍旧梳洗。\n去来双翡翠。", 
    "rhythmic": "梦芙蓉"
  }, 
  {
    "author": "吴文英", 
    "content": "素弦一一起秋风。\n写柔情、都在春葱。\n徽外断肠声，霜霄暗落惊鸿。\n低颦处、翦绿裁红。\n仙郎伴、新制还赓旧曲，映月帘栊。\n似名花并蒂，日日醉春浓。\n吴中。\n空传有西子，应不解、换徵移宫。\n兰蕙满襟怀，唾碧总喷花茸。\n後堂深、想费春工。", 
    "rhythmic": "高山流水"
  }, 
  {
    "author": "吴文英", 
    "content": "翠微路窄，醉晚风、凭谁为整冠。\n霜饱花腴，烛消人瘦，秋光作也都难。\n病怀强宽。\n恨雁声、偏落歌前。\n记年时、旧宿凄凉，暮烟秋雨野桥寒。\n妆靥鬓英争艳，度清商一曲，暗坠金蝉。\n芳节多阴，兰情稀会，晴晖称拂吟笺。\n更移画船。", 
    "rhythmic": "霜花腴"
  }, 
  {
    "author": "吴文英", 
    "content": "盘丝系腕，巧篆垂簪，玉隐绀纱睡觉。\n银瓶露井，彩云窗，往事少年依约。\n为当时、曾写榴裙，伤心红绡褪萼。\n黍梦光阴渐老，汀洲烟箬。\n莫唱江南古调，怨抑难招，楚江沈魄。\n薰风燕乳，暗雨梅黄，午镜澡兰帘幕。", 
    "rhythmic": "澡兰香"
  }, 
  {
    "author": "吴文英", 
    "content": "蝶梦迷清晓，万里无家，岁晚貂裘敝。\n载取琴书，长安闲看桃李。\n烂绣锦、人海花场，任客燕、飘零谁记。\n春风里。\n香泥九陌，文梁孤垒。\n微吟怕有诗声翳。\n镜慵看、但小楼独依。\n金屋千娇，从他鸳暖秋被。\n蕙帐移、烟雨孤山，待对影、落梅清。", 
    "rhythmic": "玉京谣"
  }, 
  {
    "author": "吴文英", 
    "content": "九街头，正软尘润酥，雪销残溜。\n禊赏祗园，花艳云阴笼昼。\n层梯峭空麝散，拥凌波、萦翠袖。\n叹年端、连环转，烂漫游人如绣。\n肠断回廊伫久。\n便写意溅波，传愁蹙岫。\n渐没飘鸿，空惹闲情春瘦。", 
    "rhythmic": "探芳新"
  }, 
  {
    "author": "吴文英", 
    "content": "万丈巍台，碧罘外，衮衮野马游尘。\n旧文书几阁，昏朝醉暮，覆雨翻云。\n忽变清明，紫垣敕使下星辰。\n经年事静，公门如水，帝甸阳春。\n长安父老相语，几百年见此，独驾冰轮。\n又凤鸣黄幕，玉霄平溯，鹊锦新恩。", 
    "rhythmic": "凤池吟"
  }, 
  {
    "author": "吴文英", 
    "content": "县花谁葺。\n记满庭燕麦，朱扉斜阖。\n妙手作新，公馆青红晓云湿。\n天际疏星趁马，帘昼隙、冰弦三叠。\n尽换却、吴水吴烟，桃李靓春靥。\n风急。\n送帆叶。\n正雁水夜清，卧虹平帖。\n软红路接。\n涂粉闱深早催入。\n怀暖天香宴果，花队簇、轻轩银蜡。\n更问讯、湖上柳，两堤翠匝。", 
    "rhythmic": "暗香"
  }, 
  {
    "author": "吴文英", 
    "content": "占春压一。\n卷峭寒万里，平沙飞雪。\n数点酥钿，凌晓东风□吹裂。\n独曳横梢瘦影，入广平、裁冰词笔。\n记五湖、清夜推篷，临水一痕月。\n何逊扬州旧事，五更梦半醒，胡调吹彻。\n若把南枝，图入凌烟，香满玉楼琼阙。\n相将初试红盐味，到烟雨、青黄时节。\n想雁空、北落冬深，澹墨晚天云阔。", 
    "rhythmic": "暗香疏影"
  }, 
  {
    "author": "吴文英", 
    "content": "思生晚眺，岸乌纱平步，春云层绿。\n罨画屏风开四面，各样莺花结束。\n寒欲残时，香无著处，千树风前玉。\n游蜂飞过，隔墙疑是金谷。\n偏称晚色横烟，愁凝峨髻，澹生绡裙幅。\n缥缈孤山南畔路，相对花房竹屋。\n溪足沙明，岩阴石秀，梦冷吟亭宿。\n松风古涧，高调月夜清曲。", 
    "rhythmic": "念奴娇"
  }, 
  {
    "author": "吴文英", 
    "content": "鹭老秋丝，苹愁暮雪，鬓那不白。\n倒柳移栽，如今暗溪碧。\n乌衣细语，伤绊惹、茸红曾约。\n南陌。\n前度刘郎，寻流花踪迹。\n朱楼水侧。\n雪面波光，汀莲沁颜色。\n当时醉近绣箔，夜吟寂。", 
    "rhythmic": "惜红衣"
  }, 
  {
    "author": "吴文英", 
    "content": "行锦归来，画眉添妩，暗尘重拂雕栊。\n稳瓶泉暖，花隘斗春容。\n围密笼香暗霭，烦纤手、亲点团龙。\n温柔处，垂杨髻，□暗豆花红。\n行藏，多是客，莺边话别，桔下相逢。\n算江湖幽梦，频绕残钟。", 
    "rhythmic": "江南好・忆江南"
  }, 
  {
    "author": "吴文英", 
    "content": "小桃谢後，双双燕，飞来几家庭户。\n轻烟晓暝，湘水暮云遥度。\n帘外馀寒未卷，共斜入、红楼深处。\n相将占得雕梁，似约韶光留住。\n堪举。\n翩翩翠羽。\n杨柳岸，泥香半和梅雨。\n落花风软，戏促乱红飞舞。\n多少呢喃意绪。\n尽日向、流莺分诉。\n还过短墙，谁会万千言语。", 
    "rhythmic": "双双燕"
  }, 
  {
    "author": "吴文英", 
    "content": "霓节飞琼，鸾驾弄玉，杳隔平云弱水。\n倩皓鹤传书，卫姨呼起。\n莫待粉河凝晓，趁夜月、瑶笙飞环佩。\n正蹇驴吟影，茶烟灶冷，酒亭门闭。\n歌丽。\n泛碧蚁。\n放绣帘半钩，宝台临砌。\n要须借东君，灞陵春意。", 
    "rhythmic": "无闷"
  }, 
  {
    "author": "吴文英", 
    "content": "屋下半流水，屋上几青山。\n当心千顷明镜，入座玉光寒。\n云起南峰未雨，云敛北峰初霁，健笔写青天。\n俯瞰古城堞，不碍小阑干。\n绣鞍马，软红路，乍回班。\n层梯影转亭午，信手展缃编。\n残照游船收尽，新月画帘才卷，人在翠壶间。\n天际笛声起，尘世夜漫漫。", 
    "rhythmic": "水调歌头"
  }, 
  {
    "author": "吴文英", 
    "content": "芳辰良宴，人日春朝并。\n细缕青丝裹银饼。\n更玉犀金彩，沾座分簪，歌围暖，梅靥桃唇斗胜。\n露房花曲折，莺入新年，添个宜男小山枕。\n待枝上，饱东风，结子成阴，蓝桥去、还觅琼浆一饮。\n料别馆、西湖最情浓，烂画舫月明，醉宫袍锦。", 
    "rhythmic": "洞仙歌"
  }, 
  {
    "author": "吴文英", 
    "content": "堆枕香鬟侧。\n骤夜声、偏称画屏秋色。\n风碎串珠，润侵歌板，愁压眉窄。\n动罗清商，寸心低诉叙怨抑。\n映梦窗，零乱碧。\n待涨绿春深，落花香泛，料有断红流处，暗题相忆。\n欢酌。\n檐花细滴。\n送故人、粉黛重饰。\n漏侵琼瑟。\n丁东敲断，弄晴月白。\n怕一曲、霓裳未终，催去骖凤翼。\n叹谢客、犹未识。", 
    "rhythmic": "秋思"
  }, 
  {
    "author": "吴文英", 
    "content": "长安门外小林丘。\n碧壶秋。\n浴轻鸥。\n不放啼红，流水通宫沟。\n时有晴空云过影，华镜里，翳鱼游。\n绮罗尘满九衢头。\n晚香楼。\n夕阳收。", 
    "rhythmic": "江神子・江城子"
  }, 
  {
    "author": "吴文英", 
    "content": "一声玉磬下星坛。\n步虚阑。\n露华寒。\n平晓阿香，油壁碾青鸾。\n应是老鳞眠不得，云炮落，雨瓢翻。\n身闲犹耿寸心丹。\n炷炉烟。\n暗祈年。", 
    "rhythmic": "江神子・江城子"
  }, 
  {
    "author": "吴文英", 
    "content": "翠纱笼袖映红霏。\n冷香飞。\n洗凝脂。\n睡足娇多，还是夜深宜。\n翻怕回廊花有影，移烛暗，放帘垂。\n尊前不按驻云词。\n料花枝。\n妒蛾眉。", 
    "rhythmic": "江神子・江城子"
  }, 
  {
    "author": "周紫芝", 
    "content": "花姑溪上鹭鸶滩。\n辜负渔竿二十年。", 
    "rhythmic": "渔父词・渔父"
  }, 
  {
    "author": "莫将", 
    "content": "一枝和露珍珠贯。\n月下回来寻几遍。\n今朝忽见数枝开，未有十分如待伴。\n新妆不比徐妃面。", 
    "rhythmic": "木兰花・玉楼春"
  }, 
  {
    "author": "莫将", 
    "content": "梅边晓景清无比。\n林下诗人呵冻指。\n玉龙留住麝脐烟，银漏滴残龙脑水。\n晨光渐渐收寒气。", 
    "rhythmic": "木兰花・玉楼春"
  }, 
  {
    "author": "莫将", 
    "content": "清姿自是生寒瘦。\n更在春前并腊後。\n谁教六出巧遮藏，争似一番先透漏。\n谢娘莫把翻衣袖。", 
    "rhythmic": "木兰花・玉楼春"
  }, 
  {
    "author": "莫将", 
    "content": "寒梢雨里愁无那。\n林下开时宜数过。\n夕阳恰似过清溪，一树横斜疏影卧。\n朱唇莫比桃花破。", 
    "rhythmic": "木兰花・玉楼春"
  }, 
  {
    "author": "莫将", 
    "content": "寻梅莫背东风路。\n路在花前知去处。\n真香破鼻蓦然闻，试问幽丛知几步。\n多情更被无寒助。", 
    "rhythmic": "木兰花・玉楼春"
  }, 
  {
    "author": "莫将", 
    "content": "暗香浮动黄昏後。\n更是月明如白昼。\n看来都坐玉壶冰，折赠徐妃丹桂手。\n赏酬风景无过酒。", 
    "rhythmic": "木兰花・玉楼春"
  }, 
  {
    "author": "莫将", 
    "content": "花时人道多风雨。\n梅蕊都来无几许。\n何须飘洒湿芳心，粉面琳琅如泪注。\n家童莫扫花阴土。", 
    "rhythmic": "木兰花・玉楼春"
  }, 
  {
    "author": "莫将", 
    "content": "眼前欲尽情何限。\n风外南枝无一半。\n东君何事莫教开，及至如今都不管。\n高楼三弄休吹趱。", 
    "rhythmic": "木兰花・玉楼春"
  }, 
  {
    "author": "莫将", 
    "content": "前村雪里虽然早。\n争似横斜开处好。\n直饶隔水是江南，也恐一枝春未到。\n延宾莫恨花阴小。", 
    "rhythmic": "木兰花・玉楼春"
  }, 
  {
    "author": "莫将", 
    "content": "少陵长被花为恼。\n况是梅花非草草。\n临歧争奈不吟诗，此度诗人宜可老。\n诗成莫惜尊倒。", 
    "rhythmic": "木兰花・玉楼春"
  }, 
  {
    "author": "莫将", 
    "content": "绛唇初点粉红新。\n凤镜临妆已逼真。\n苒苒钗头香趁人。", 
    "rhythmic": "独脚令・忆王孙"
  }, 
  {
    "author": "莫将", 
    "content": "宝钏香裙上玉梯。\n云重应恨翠楼低。\n愁同芳草两萋萋。", 
    "rhythmic": "浣溪沙"
  }, 
  {
    "author": "莫将", 
    "content": "归梦悠扬见未真。\n绣衾恰有暗香薰。\n五更分得楚台春。", 
    "rhythmic": "浣溪沙"
  }, 
  {
    "author": "邵博", 
    "content": "天然潇洒，尽人间、无物堪齐标格。\n只与娥为伴侣，方显一家颜色。\n好是多情，一年一度，首作东君客。\n竹篱茅舍，典刑别是清白。\n惆怅玉杵无凭，蓝桥人去，空锁神仙宅。\n今日天涯凭马上，忽见轻盈冰魄。\n恰似当年，温柔乡里，晓看新妆额。\n临风三嗅，挽条不忍空摘。", 
    "rhythmic": "念奴娇"
  }, 
  {
    "author": "赵佶", 
    "content": "宫梅粉淡，岸柳金匀，皇州乍庆春回。\n凤阙端门，棚山彩建蓬莱。\n沈沈洞天向晚，宝舆还、花满钧台。\n轻烟里，算谁将金莲，陆地齐开。\n触处声歌鼎沸，香鞯趁，雕轮隐隐轻雷。\n万家帘幕，千步锦绣相挨。\n银蟾皓月如昼，共乘欢、争忍归来。\n疏钟断，听行歌、犹在禁街。", 
    "rhythmic": "声声慢"
  }, 
  {
    "author": "赵佶", 
    "content": "欺寒冲暖，占早争春，江梅已破南枝。\n向晚阴凝，偏宜映月临池。\n天然莹肌秀骨，笑等闲、桃李芳菲。\n劳梦想，似玉人羞懒，弄粉妆迟。\n长记行歌声断，犹堪恨，无情塞管频吹。\n寄远丁宁，折赠陇首相思。\n前村夜来雪里，东君、须索饶伊。\n烂漫也，算百花、犹自未知。", 
    "rhythmic": "声声慢"
  }, 
  {
    "author": "赵佶", 
    "content": "雅怀素态，向闲中、天与风流标格。\n绿锁窗前湘簟展，终日风清人寂。\n玉子声乾，纹楸色净，星点连还直。\n跳丸日月，算应局上销得。\n全似落浦斜晖，寒鸦游鹭，乱点沙汀碛。\n妙算神机，须信道，国手都无敌。\n玳席欢馀，芸堂香暖，赢取专良夕。\n桃园归路，烂柯应笑凡客。", 
    "rhythmic": "念奴娇"
  }, 
  {
    "author": "赵佶", 
    "content": "无言哽噎。\n看灯记得年时节。\n行行指月行行说。\n愿月常圆，休要暂时缺。\n今年华市灯罗列。\n好灯争柰人心别。", 
    "rhythmic": "醉落魄・一斛珠"
  }, 
  {
    "author": "赵佶", 
    "content": "帘旌微动，峭寒天气，龙池冰泮。\n杏花笑吐香犹浅。\n又还是、春将半。\n清歌妙舞从头按。", 
    "rhythmic": "探春令"
  }, 
  {
    "author": "赵佶", 
    "content": "紫阙苕，绀宇邃深，望极绛河清浅。\n霜月流天，锁穹隆光满。\n水精宫、金锁龙盘，玳瑁帘、玉钩云卷。\n动深思，秋籁萧萧，比人世、倍清燕。\n瑶阶回。\n玉签鸣，渐秘省引水，辘轳声转。\n鸡人唱晓，促铜壶银箭。", 
    "rhythmic": "聒龙谣"
  }, 
  {
    "author": "赵佶", 
    "content": "过水穿山前去也，吟诗约句千馀。\n淮波寒重雨疏疏。\n烟笼滩上鹭，人买就船鱼。\n古寺幽房权且住，夜深宿在僧居。\n梦魂惊起转嗟吁。\n愁牵心上虑，和泪写回书。", 
    "rhythmic": "临江仙"
  }, 
  {
    "author": "赵佶", 
    "content": "", 
    "rhythmic": "月上海棠"
  }, 
  {
    "author": "赵佶", 
    "content": "寰宇清夷，元宵游豫，为开临御端门。\n暖风摇曳，香气霭轻氛。\n十万钩陈灿锦，钧台外、罗绮缤纷。\n欢声里，烛龙衔耀，黼藻太平春。\n灵鳌，擎采岫，冰轮远驾，初上祥云。\n照万宇嬉游，一视同仁。\n更起维垣大第，通宵宴、调燮良臣。\n从兹庆，都俞庚载，千岁乐昌辰。", 
    "rhythmic": "满庭芳"
  }, 
  {
    "author": "赵佶", 
    "content": "玉京曾忆惜繁华。\n万里帝王家。\n琼林玉殿，朝喧弦管，暮列笙琶。\n花城人去今萧索，春梦绕胡沙。\n家山何处，忍听羌笛，吹彻梅花。", 
    "rhythmic": "眼儿媚"
  }, 
  {
    "author": "赵佶", 
    "content": "裁翦冰绡，打叠数重，冷淡燕脂匀注。\n新样靓妆，艳溢香融，羞杀蕊珠宫女。\n易得凋零，更多少、无情风雨。\n愁苦。\n闲院落凄凉，几番春暮。\n凭寄离恨重重，这双燕，何曾会人言语。\n天遥地远，万水千山，知他故宫何处。\n怎不思量，除梦里、有时会去。", 
    "rhythmic": "燕山亭"
  }, 
  {
    "author": "赵佶", 
    "content": "", 
    "rhythmic": "失调名"
  }, 
  {
    "author": "赵佶", 
    "content": "绛烛朱笼相随映。\n驰绣毂、尘清香衬。\n万金光射龙轩莹。\n绕端门、瑞雷轻振。\n元宵为开圣景。\n严敷坐、观灯锡庆。", 
    "rhythmic": "金莲绕凤楼"
  }, 
  {
    "author": "赵佶", 
    "content": "罗绮生香娇上春。\n金莲开陆海，艳都城。\n宝舆回望翠峰青。\n东风鼓，吹下半天星。\n万井贺升平。\n行歌花满路，月随人。", 
    "rhythmic": "小重山"
  }, 
  {
    "author": "侯彭老", 
    "content": "十二封章，三千里路。\n当年走遍东西府。\n时人莫讶出都忙，官家送我归乡去。\n三诏出山，一言悟主。\n古人料得皆虚语。\n太平朝野总多欢，江湖幸有宽闲处。", 
    "rhythmic": "踏莎行"
  }, 
  {
    "author": "李纲", 
    "content": "笑不知天命，明珠玉斗，漫撞令碎。", 
    "rhythmic": "水龙吟"
  }, 
  {
    "author": "李纲", 
    "content": "汉家炎运中微，坐令闰位馀分据。\n南阳自有，真人膺历，龙翔虎步。\n初起昆城，旋驱乌合，块然当路。\n想莽军百万，旌旗千里，应道是、探囊取。\n豁达刘郎大度。\n对敌、安恬无惧。\n提兵夹击，声喧天壤，雷风借助。\n虎豹哀嗥，戈委地，一时休去。\n早复收旧物，扫清氛，作中兴主。", 
    "rhythmic": "水龙吟"
  }, 
  {
    "author": "李纲", 
    "content": "茂陵仙客，算真是、天与雄才宏略。\n猎取天骄驰卫霍，如使鹰驱雀。\n鏖战皋兰，犁庭龙碛，饮至行勋爵。\n中华疆盛，坐令夷狄衰弱。\n追想当日巡行，勒兵十万骑，横临边朔。\n亲总貔貅谈笑看，黠虏心惊胆落。\n寄语单于，两君相见，何苦逃沙漠。\n英风如在，卓然千古高著。", 
    "rhythmic": "念奴娇"
  }, 
  {
    "author": "李纲", 
    "content": "长江千里。\n限南北、雪浪云涛无际。\n天险难逾，人谋克壮，索虏岂能吞噬。\n阿坚百万南牧，倏忽长驱吾地。\n破强敌，在谢公处画，从容颐指。\n奇伟。\n淝水上，八千戈甲，结阵当蛇豕。\n鞭弭周旋，旌旗麾动，坐却北军风靡。\n夜闻数声鸣鹤，尽道王师将至。\n延晋祚，庇民，周雅何曾专美。", 
    "rhythmic": "喜迁莺"
  }, 
  {
    "author": "李纲", 
    "content": "古来夷狄难驯，射飞择肉天骄子。\n唐家建国，北边雄盛，无如颉利。\n万马崩腾，皂旗毡帐，远临清渭。\n向郊原驰突，凭陵仓卒，知战守、难为计。\n须信君王神武。\n觇虏营、只从七骑。\n长弓大箭，据鞍诘问，单于非义。\n戈甲鲜明，旌麾光彩，六军随至。\n怅敌情震骇，鱼循鼠伏，请坚盟誓。", 
    "rhythmic": "水龙吟"
  }, 
  {
    "author": "李纲", 
    "content": "晚唐姑息，有多少方镇，飞扬跋扈。\n淮蔡雄藩联四郡，千里公然旅拒。\n同恶相资，潜伤宰辅，谁敢分明语。\n婀群议，共云旄节应付。\n於穆天子英明，不疑不贰处，登庸裴度。\n往督全师威令使，擒贼功名归诉。\n半夜衔枚，满城深雪，忽已亡悬瓠。\n明堂坐治，中兴高映千古。", 
    "rhythmic": "念奴娇"
  }, 
  {
    "author": "李纲", 
    "content": "蛾眉修绿。\n正君王恩宠，曼舞丝竹。\n华清赐浴瑶，五家会处，花盈山谷。\n百里遗簪堕珥，尽宝钿珠玉。\n听突骑、鼙鼓声喧，寂寞霓裳羽衣曲。\n金舆还幸匆匆速。\n奈六军不发人争目。\n明眸皓齿难恋，肠断处、绣囊犹馥。\n剑阁峥嵘，何况铃声，带雨相续。\n谩留与、千古伤神，尽入生绡幅。", 
    "rhythmic": "雨霖铃"
  }, 
  {
    "author": "李纲", 
    "content": "边城寒早。\n恣骄虏、远牧甘泉丰草。\n铁马嘶风，毡裘凌雪，坐使一方云扰。\n庙堂折冲无策，欲幸坤维江表。\n叱群议，赖寇公力挽，亲行天讨。\n缥缈。\n銮辂动，霓旌龙旆，遥指澶渊道。\n日照金戈，云随黄伞，径渡大河清晓。\n六军万姓呼舞，箭发敌酋难保。\n虏情慑，誓书来，从此年年修好。", 
    "rhythmic": "喜迁莺"
  }, 
  {
    "author": "李纲", 
    "content": "茫茫云海。\n方丈蓬壶何处在。\n拟泛轻舟。\n一到金鳌背上游。\n琼楼珠室。\n千岁蟠桃初结实。\n月冷风清。\n试倩双成吸玉笙。", 
    "rhythmic": "减字木兰花"
  }, 
  {
    "author": "李纲", 
    "content": "龟台金母。\n绀发芳容超古。\n绛节霓旌。\n青鸟传言若可凭。\n瑶池龙宴。\n零落碧桃香片片。\n八骏西巡。\n更有何人继後尘。", 
    "rhythmic": "减字木兰花"
  }, 
  {
    "author": "李纲", 
    "content": "秋色方浓，好天凉夜，风雨初霁。\n缺月如钩，微云半掩，的灿星河碎。\n爽来轩户，凉生枕簟，夜永悄然无寐。\n起徘徊，凭栏凝伫，片时万情千意。\n江湖倦客，年来衰病，坐叹岁华空逝。\n往事成尘，新愁似锁，谁是知心底。\n五陵萧瑟，中原杳杳，但有满襟清泪。\n烛兰缸，呼童取酒，且图径醉。", 
    "rhythmic": "永遇乐"
  }, 
  {
    "author": "李纲", 
    "content": "归去客，迂骑过江乡。\n茅店鸡声寒逗月，板桥人迹晓凝霜。\n一望楚天长。\n春信早，山路野梅香。", 
    "rhythmic": "望江南・忆江南"
  }, 
  {
    "author": "李纲", 
    "content": "律吕自相召，韶不难谐。\n致君泽物，古来何世不须才。\n幸可山林高卧，袖手何妨闲处，醇酒醉朋侪。\n千里故人驾，不怕物情猜。\n秋夜永，更秉烛，且衔杯。\n五年离索，谁谓谈笑豁幽怀。\n况我早衰多病，屏迹云山深处，俗客不曾来。\n此日扫花径，蓬户为君开。", 
    "rhythmic": "水调歌头"
  }, 
  {
    "author": "李纲", 
    "content": "如意始身退，此事古难谐。\n中年醉饮，多病闲去正当才。\n长爱兰亭公子，弋钓溪山娱适，甘旨及朋侪。\n衰疾卧江海，鸥鸟莫惊猜。\n酒初熟，招我友，共一杯。\n碧天云卷，高挂明月照人怀。\n我醉欲眠君去，醉醒君如有意，依旧抱琴来。\n尚有一壶酒，当复为君开。", 
    "rhythmic": "水调歌头"
  }, 
  {
    "author": "李纲", 
    "content": "物我本虚幻，世事若俳谐。\n功名富贵，当得须是个般才。\n幸有山林云水，造物端如有意，分付与吾侪。\n寄语旧猿鹤，不用苦相猜。\n醉中适，一杯尽，复一杯。\n坐间有客，超诣言笑可忘怀。\n况是清风明月，如会幽人高意，千里自飞来。\n共笑陶彭泽，空对菊花开。", 
    "rhythmic": "水调歌头"
  }, 
  {
    "author": "李纲", 
    "content": "暮云四卷，淡星河、天影茫茫垂碧。\n皓月浮空，人尽道，端的清圆如璧。\n丹桂扶疏，银蟾依约，千古佳今夕。\n寒光委照，有人独坐秋色。\n怅念老子平生，粗令婚嫁了，超然闲适。\n误缚簪缨遭世故，空有当时胸臆。\n苒苒流年，春鸿秋燕，来往终何益。\n云山深处，这回真是休息。", 
    "rhythmic": "念奴娇"
  }, 
  {
    "author": "李纲", 
    "content": "九日菊花迟，茱萸却早。\n嫩蕊浓香自妍好。\n一簪华发，只恐西风吹帽。\n细看还遍插，人忘老。\n千古此时，清欢多少。\n铁马台空但荒草。\n旅愁如海，须把金尊销了。\n暮天秋影碧，云如扫。", 
    "rhythmic": "感皇恩"
  }, 
  {
    "author": "李纲", 
    "content": "木落霜清秋色霁。\n菊苞渐吐金英碎。\n佳节不随东去水。\n谁得会。\n黄花开日重阳至。\n三径旧栽烟水外。\n故园凝望空流泪。\n香色向人如有意。\n落蕊。\n金尊满满从教醉。", 
    "rhythmic": "渔家傲"
  }, 
  {
    "author": "李纲", 
    "content": "秋杪暑方退，清若玉壶冰。\n高楼对月，天上宫殿不曾扃。\n散下凄然风露，影照江山如昼，浑觉俗缘轻。\n弋者欲何慕，鸿羽正冥冥。\n世间法，唯此事，最堪凭。\n太虚心量，聊假梨枣制颓龄。\n但使心安身健，静看草根泉际，吟蚓与飞萤。\n一坐小千劫，无念契无生。", 
    "rhythmic": "水调歌头"
  }, 
  {
    "author": "李纲", 
    "content": "老饕嗜酒若鸱夷。\n拣珠玑。\n自蒸炊。\n尽云腴，浮蚁在瑶卮。\n有客相过同一醉，无客至，独中之。\n麴生风味有谁知。\n豁心脾。\n展愁眉。", 
    "rhythmic": "江城子"
  }, 
  {
    "author": "李纲", 
    "content": "客中重九共登高。\n逼烟霄。\n见秋毫。\n云涌群山，山外海翻涛。\n回首中原何处是，天似幕，碧周遭。\n茱萸蕊绽菊方苞。\n左倾醪。\n右持螯。", 
    "rhythmic": "江城子"
  }, 
  {
    "author": "李纲", 
    "content": "西阁夜初寒，炉烟轻袅。\n竹枕绸衾素屏小。\n片时清梦，又被木鱼惊觉。\n半窗残月影，天将晓。\n幻境去来，胶胶扰扰。\n追想平生发孤笑。\n壮怀消散，尽付败荷衰草。\n个中还得趣，从他老。", 
    "rhythmic": "感皇恩"
  }, 
  {
    "author": "李纲", 
    "content": "新阁就，向日借清光。\n广厦生风非我志，小窗容膝正相当。\n聊此傲羲皇。\n狨尾拂，高挂木绳床。", 
    "rhythmic": "望江南・忆江南"
  }, 
  {
    "author": "李纲", 
    "content": "新酒熟，云液满香。\n溜溜清声归小瓮，温温玉色照瓷瓯。\n饮兴浩难收。\n嘉客至，一酌散千忧。", 
    "rhythmic": "望江南・忆江南"
  }, 
  {
    "author": "李纲", 
    "content": "新雨足，一夜满南塘。\n粳稻向成初吐秀，芰荷虽败尚馀香。\n爽气入轩窗。\n澄霁後，远岫更青苍。", 
    "rhythmic": "望江南・忆江南"
  }, 
  {
    "author": "李纲", 
    "content": "新月出，清影尚苍茫。\n学扇欲生青海上，如钩先挂碧霄傍。\n星斗焕文章。\n林下客，把酒挹孤光。", 
    "rhythmic": "望江南・忆江南"
  }, 
  {
    "author": "李纲", 
    "content": "琉璃滑处玉花飞。\n溅珠玑。\n喷霏微。\n谁遣银河，一派九天垂。\n昨夜白虹来涧饮，留不去，许多时。\n幽人独坐石ㄛ。\n赏清奇。\n濯涟漪。", 
    "rhythmic": "江城子"
  }, 
  {
    "author": "李纲", 
    "content": "华清赐浴。\n宝瓮温泉浇腻玉。\n笑靥开时。\n一骑红尘献荔枝。\n明珠乍剖。\n自擘轻红香满手。\n锦袜罗囊。\n犹瘗当年驿路旁。", 
    "rhythmic": "减字木兰花"
  }, 
  {
    "author": "李纲", 
    "content": "仙姝丽绝。\n被服红绡肤玉雪。\n火齐堆盘。\n常得杨妃带笑看。\n劳生重马。\n远贡长为千古话。\n林下甘芳。\n却准幽人餍饫尝。", 
    "rhythmic": "减字木兰花"
  }, 
  {
    "author": "李纲", 
    "content": "幽芳不为春光发，直待秋风。\n直待秋风。\n香比馀花分外浓。\n步摇金翠人如玉，吹动珑。", 
    "rhythmic": "丑奴儿・采桑子"
  }, 
  {
    "author": "李纲", 
    "content": "枝头万点妆金蕊，十里清香。\n十里清香。\n解引幽人雅思长。\n玉壶贮水花难老，净几明窗。", 
    "rhythmic": "丑奴儿・采桑子"
  }, 
  {
    "author": "李纲", 
    "content": "去年九日在衡阳。\n满林霜。\n俯潇湘。\n回雁峰头，依约雁南翔。\n遥想茱萸方遍插，唯少我，一枝香。\n今年佳节幸相将。\n陟层冈。\n举华觞。", 
    "rhythmic": "江城子"
  }, 
  {
    "author": "李纲", 
    "content": "太白乃吾祖，逸气薄青云。\n开元有道，聊复乘兴一来宾。\n天子呼来方醉，洒面清泉微醒，馀吐试龙巾。\n词翰不加点，歌阕满宫春。\n笔风雨，心锦绣，极清新。\n大儿中令，神契兼有坐忘人。\n不识将军高贵，醉里指污吾足，乃敢尚衣嗔。\n千载已仙去，图象耸风神。", 
    "rhythmic": "水调歌头"
  }, 
  {
    "author": "李纲", 
    "content": "际天云海无涯，径从一叶舟中渡。\n天容海色，浪平风稳，何尝有飓。\n鳞甲千山，笙镛群籁，了无遮护。\n笑读君佳阕，追寻往事，须信道、忘来去。\n闻说钓鲸公子，为才名、鹗书交举。\n高怀澹泊，柏台兰省，留连莫住。\n万里闽山，不从海道，寄声何处。\n怅七年契阔，无因握手，与开怀语。", 
    "rhythmic": "水龙吟"
  }, 
  {
    "author": "李纲", 
    "content": "莫春清淑之初，赏心最乐惟修禊。\n兰亭序饮，泛觞流咏，萧然适意。\n旧弼宗英，文章贤牧，肯临外。\n向碧山深处，寻花问柳，有佳气、随旌旆。\n寥落幽人寓止。\n惜僧园、缭云萦水。\n栽花种竹，凿池开径，渊明岂愧。\n美景良辰，玉颜方老，欲留何计。\n对残红嫩绿，开怀笑时，且须同醉。", 
    "rhythmic": "水龙吟"
  }, 
  {
    "author": "李纲", 
    "content": "花径不曾扫，蓬户为君开。\n元戎小队，清晓佳客与同来。\n我为衰迟多病，且恁浇花艺药，随分葺池台。\n多谢故人意，迂访白云隈。\n暮春月，修禊事，会兰斋。\n一觞一咏，何愧当日畅幽怀。\n况是茂林修竹，映带清流湍激，山色碧崔嵬。\n勿复叹陈迹，且为醉金杯。", 
    "rhythmic": "水调歌头"
  }, 
  {
    "author": "李纲", 
    "content": "武夷山里一溪横。\n晚风清。\n断霞明。\n行至真、馆下月华生。\n仙迹灵踪知几许，云缥缈，石峥嵘。\n羽人同载小舟轻。\n玉壶倾。\n荐芳馨。", 
    "rhythmic": "江城子"
  }, 
  {
    "author": "李纲", 
    "content": "春来江上打头风。\n吼层空。\n卷飞蓬。\n多少云涛，雪浪暮江中。\n早是客情多感慨，烟漠漠，雨。\n梁溪只在太湖东。\n长儿童。\n学庞翁。", 
    "rhythmic": "江城子"
  }, 
  {
    "author": "李纲", 
    "content": "晓来江口转南风。\n静烟空。\n整云蓬。\n满眼高帆，隐映画图中。\n呕轧数声离岸橹，云暗淡，雪溟。\n扁舟归去五湖东。\n狎樵童。\n侣渔翁。", 
    "rhythmic": "江城子"
  }, 
  {
    "author": "李纲", 
    "content": "征骑远，千里别沙阳。\n泛碧斋傍凝翠阁，凄云寺里印心堂。\n回首意茫茫。\n分水岭，烟雨正凄凉。", 
    "rhythmic": "望江南・忆江南"
  }, 
  {
    "author": "李纲", 
    "content": "云岭水，南北自分流。\n触目澜翻飞雪浪，赴溪盘屈转琼钩。\n呜咽不胜愁。\n归去客，征骑远闽州。", 
    "rhythmic": "望江南・忆江南"
  }, 
  {
    "author": "李纲", 
    "content": "云棹远，南浦绿波春。\n日暖风和初解冻，饵香竿袅好垂纶。\n一钓得金鳞。\n风乍起，吹皱碧渊沦。", 
    "rhythmic": "望江南・忆江南"
  }, 
  {
    "author": "李纲", 
    "content": "清昼永，幽致夏来多。\n远岸参差风扬柳，平湖清浅露翻荷。\n移棹钓烟波。\n凉一霎，飞雨洒轻蓑。", 
    "rhythmic": "望江南・忆江南"
  }, 
  {
    "author": "李纲", 
    "content": "烟艇稳，浦溆正清秋。\n风细波平宜进楫，月明江静好沈钩。\n横笛起汀洲。\n鲈鳜美，新酿蚁醅浮。", 
    "rhythmic": "望江南・忆江南"
  }, 
  {
    "author": "李纲", 
    "content": "江上雪，独立钓渔翁。\n箬笠但闻冰散响，蓑衣时振玉花空。\n图画若为工。\n云水暮，归去远烟中。", 
    "rhythmic": "望江南・忆江南"
  }, 
  {
    "author": "李纲", 
    "content": "长江千里，烟澹水云阔。\n歌沈玉树，古寺空有疏钟发。\n六代兴亡如梦，苒苒惊时月。\n兵戈凌灭。\n豪华销尽，几见银蟾自圆缺。\n潮落潮生波渺，江树森如发。\n谁念迁客归来，老大伤名节。\n纵使岁寒途远，此志应难夺。", 
    "rhythmic": "六么令"
  }, 
  {
    "author": "李纲", 
    "content": "江天霜晓。\n对万顷雪浪，云涛弥渺。\n远岫参差，烟树微茫，阅尽往来人老。\n浅沙别浦极望，满目馀霞残照。\n暮云敛，放一轮明月，窥人怀抱。\n杳杳。\n千里恨，玉人一别，梦断无音耗。\n手拈江梅，枝头春信，欲寄算应难到。\n画船片帆浮碧，更值风高波浩。\n几时得向尊前，销却许多烦恼。", 
    "rhythmic": "喜迁莺"
  }, 
  {
    "author": "李纲", 
    "content": "边城寒早。\n对漠漠暮秋，霜风烟草。\n战□长闲，刁斗无声，空使荷戈人老。\n陇头立马极目，万里长城古道。\n感怀处，问仲宣云乐，从军多少。\n缥缈。\n云岭外，夕烽一点，塞上传光小。\n玉帐尊，青油谈笑，肯把壮怀销了。\n画楼数声残角，吹彻梅花霜晓。\n愿岁岁静烟尘，羌虏常修邻好。", 
    "rhythmic": "喜迁莺"
  }, 
  {
    "author": "李纲", 
    "content": "数点梅花玉雪娇。\n烟水篱边，半袅青梢。\n横斜疏影月黄昏，谁使天香，暗淡飘飘。\n半醉佳人酒未消。\n宝髻偏时，插更斜袅。\n尊前还唱早梅词，琼醑何如，□□□□。", 
    "rhythmic": "一翦梅"
  }, 
  {
    "author": "李纲", 
    "content": "万古秣陵江国，舣舟烟岸，千里云林。\n故垒高楼，凝望远水遥岑。\n景阳钟、那闻旧响，玉树唱、空有馀音。\n感春心。\n六朝遗事，萧索难寻。\n甘泉法从弟兄芝玉，顾我情深。\n契阔相思，岂知今日共登临。\n对尊俎、休辞痛饮，伤志节、须且高吟。", 
    "rhythmic": "玉蝴蝶"
  }, 
  {
    "author": "李纲", 
    "content": "晚春天气融和，乍惊密雪烟空坠。\n因风飘荡，千门万户，牵情惹思。\n青眼初开，翠眉才展，小园长闭。\n又谁知化作，琼花玉屑，共榆荚、漫天起。\n深院美人慵困，乱云鬟、尽从妆缀。\n小廊回处，氍毹重叠，轻拈却碎。\n飞入楼台，舞穿帘幕，总归流水。\n怅青春又过，年年此恨，满东风泪。", 
    "rhythmic": "水龙吟"
  }, 
  {
    "author": "李纲", 
    "content": "何时得，恩来日下，蓑笠老江湖。", 
    "rhythmic": "满庭芳"
  }, 
  {
    "author": "李纲", 
    "content": "意态何如涎涎，轻盈只恐飞飞。\n华堂偏傍主人栖。\n好与安巢稳戏。\n揽断楼中风月，且看掌上腰支。\n谪仙词赋少陵诗。\n万语千言总记。", 
    "rhythmic": "西江月"
  }, 
  {
    "author": "李纲", 
    "content": "塞上风高，渔阳秋早。\n惆怅翠华音杳。\n驿使空驰，征鸿归尽，不寄双龙消耗。\n念白衣、金殿除恩，归黄阁、未成图报。\n谁信我、致主丹衷，伤时多故，未作救民方召。", 
    "rhythmic": "苏武令"
  }, 
  {
    "author": "胡舜陟", 
    "content": "乞得梦中身，归栖云水。\n始觉精神自家底。\n峭帆轻棹，时与白鸥游戏。\n畏途都不管，风波起。\n光景如梭，人生浮脆。\n百岁何妨尽沈醉。\n卧龙多事，谩说三分奇计。\n算来争似我，长昏睡。", 
    "rhythmic": "感皇恩"
  }, 
  {
    "author": "胡舜陟", 
    "content": "几日北风江海立。\n千车万马鏖声急。\n短棹峭寒欺酒力。\n飞雨息。\n琼花细细穿窗隙。\n我本绿蓑青箬笠。\n浮家泛宅烟波逸。\n渚鹭沙鸥多旧识。\n行未得。\n高歌与尔相寻觅。", 
    "rhythmic": "渔家傲"
  }, 
  {
    "author": "李祁", 
    "content": "梨花院宇。\n澹月倾云初过雨。\n一枝轻寒。\n梦入西瑶小道山。\n花深人静。\n帘锁御香清昼永。\n红药阑干。\n玉案春风窈窕间。", 
    "rhythmic": "减字木兰花"
  }, 
  {
    "author": "李祁", 
    "content": "楼下清歌，水流歌断春风暮。\n梦云烟树。\n依约江南路。\n碧水黄沙，梦到寻梅处。\n花无数。\n问花无语。\n明月随人去。", 
    "rhythmic": "点绛唇"
  }, 
  {
    "author": "李祁", 
    "content": "绿琐窗纱明月透。\n正清梦、莺啼柳。\n碧井银瓶鸣玉。\n翔鸾妆样，粲花衫绣。\n分付春风手。\n喜入秋波娇欲溜。\n脉脉青山两眉秀。\n玉枕春寒郎知否。", 
    "rhythmic": "青玉案"
  }, 
  {
    "author": "李祁", 
    "content": "春阴淡淡，春波渺渺，帘卷花稍香雾。\n小舟谁在落梅村，正梦绕、清溪烟雨。\n碧山学士，云房娇小，须要五湖同去。\n桃花流水鳜鱼肥，恰趁得、江天佳处。", 
    "rhythmic": "鹊桥仙"
  }, 
  {
    "author": "李祁", 
    "content": "校书学士小蓬山。\n新参玉笋班。\n买花归去五湖间。\n浣花龙尾湾。", 
    "rhythmic": "阮郎归"
  }, 
  {
    "author": "李祁", 
    "content": "袅袅秋风起，萧萧败叶声。\n岳阳楼上听哀筝。\n楼下凄凉江月、为谁明。\n雾雨沈云梦，烟波渺洞庭。\n可怜无处问湘灵。\n只有无情江水、绕孤城。", 
    "rhythmic": "南歌子"
  }, 
  {
    "author": "李祁", 
    "content": "春风碧水满郎湖。\n水清梅影疏。\n渡江桃叶酒家垆。\n髻鬟云样梳。\n吹玉蕊，饮琼腴。\n不须红袖扶。", 
    "rhythmic": "醉桃源・阮郎归"
  }, 
  {
    "author": "李祁", 
    "content": "郎官湖上探春回。\n初见照江梅。\n过尽竹溪流水，无人知道花开。", 
    "rhythmic": "朝中措"
  }, 
  {
    "author": "李祁", 
    "content": "拾翠亭前水满，郎官湖上春回。\n仪龙新碾试琼杯。\n更见春江有味。\n拄杖行穿翠，吹花醉绕江梅。\n故园心事老相催。\n此意陶潜能会。", 
    "rhythmic": "西江月"
  }, 
  {
    "author": "李祁", 
    "content": "云观三山清露，长生万鬣青松。\n琼珠珥下秋空。\n一笑满天鸾凤。\n雾鬓新梳绀绿，霞衣旧佩柔红。\n更邀豪俊驭南风。\n此意平生飞动。", 
    "rhythmic": "西江月"
  }, 
  {
    "author": "李祁", 
    "content": "春水湖塘深处。\n竹暗沙洲无路。\n闲伴落花来，却信东风归去。\n且住。\n且住。\n细看两山烟雨。", 
    "rhythmic": "如梦令"
  }, 
  {
    "author": "李祁", 
    "content": "不见玉人清晓。\n长啸一声云杪。\n碧水满阑塘，竹外一枝风袅。\n奇妙。\n奇妙。\n半夜山空月皎。", 
    "rhythmic": "如梦令"
  }, 
  {
    "author": "李祁", 
    "content": "碧山横绕清湖，茂林秀麓波光里。\n南宫老大，西洲漂荡，危亭重倚。\n雨步云行，饵风饮雾，平生游戏。\n笑此中空洞，都无一物，有神妙、浩然气。\n扫尽云南梦北，看三江五湖秋水。\n狂歌两解，清尊一举，超然千里。\n江汉苍茫，故人何处，山川良是。\n待白苹露下，青天月上，约骑鲸起。", 
    "rhythmic": "水龙吟"
  }, 
  {
    "author": "李祁", 
    "content": "拍手趁西风。\n惊起乖龙。\n青山绿水古今同。\n唯有一轮山上月，长照江中。\n一点落金钟。\n浑似虚空。\n道人不住有云峰。\n但是人家清酒瓮，行处相逢。", 
    "rhythmic": "浪淘沙"
  }, 
  {
    "author": "叶祖义", 
    "content": "如梦。\n如梦。\n和尚出门相送。", 
    "rhythmic": "如梦令"
  }, 
  {
    "author": "左誉", 
    "content": "", 
    "rhythmic": "失调名"
  }, 
  {
    "author": "左誉", 
    "content": "", 
    "rhythmic": "失调名"
  }, 
  {
    "author": "左誉", 
    "content": "", 
    "rhythmic": "失调名"
  }, 
  {
    "author": "吕直夫", 
    "content": "征鞍带月，浓露沾襟袖。\n马上轻衫峭寒透。\n望翠峰深浅，忆着眉儿，腰枝袅，忍看风前细柳。\n别时频嘱付，早寄书来，能趁清明到家否。\n这言语，便梦里、也在心头，重相见、不知伊瘦我瘦。\n纵百卉千花已离披，也趁锝、酴牡丹时候。", 
    "rhythmic": "洞仙歌"
  }, 
  {
    "author": "杨景", 
    "content": "帐云暮卷，漏声不到小帘栊。\n银汉夜洗晴空。\n皓月堂轩高挂，秋入广寒宫。\n正金波不动，桂影玲珑。\n佳人未逢。\n怅此夕、与谁同。\n对酒当歌，追念霜满愁红。", 
    "rhythmic": "婆罗门引"
  }, 
  {
    "author": "范智闻", 
    "content": "紫素全如玉琢，清音不假金妆。\n海沈时许试芬芳。\n仿佛云飞仙掌。\n烟缕不愁凄断，宝钗还与商量。\n佳人特特为翻香。\n图得氤氲重上。", 
    "rhythmic": "西江月"
  }, 
  {
    "author": "蒋元龙", 
    "content": "叶暗乳鸦啼，风定老红犹落。\n蝴蝶不随春去，入薰风池阁。\n休歌金缕劝金卮，酒病煞如昨。\n帘卷日长人静，任杨花飘泊。", 
    "rhythmic": "好事近"
  }, 
  {
    "author": "蒋元龙", 
    "content": "小池芳草绿初匀。\n柳寒眉尚颦。\n东风吹雨细於尘。\n一庭花脸皴。\n莺共蝶，怨还嗔。\n眼前无好春。\n这般天气煞愁人。\n人愁旋旋新。", 
    "rhythmic": "阮郎归"
  }, 
  {
    "author": "蒋元龙", 
    "content": "小桃落尽残红。\n夜来风。\n又是一番春事、不从容。\n翠屏掩。\n芳信断。", 
    "rhythmic": "乌夜啼"
  }, 
  {
    "author": "周格非", 
    "content": "陇头泉，未到陇下轻分。\n一声声、凄凉呜咽，岂堪侧耳重闻。\n细思量、那时携手，画楼高、帘幕黄昏。\n月不长圆，云多轻散，天应偏妒有情人。\n自别後、小窗幽院，无处不消魂。\n罗衣上，残妆未减，犹带啼痕。\n自一从、瓶沈簪折，杳知欲见无因。\n也浑疑、事如春梦，又只愁、人是朝云。\n破境分来，朱弦断後，不堪独自对芳樽。", 
    "rhythmic": "绿头鸭・多丽"
  }, 
  {
    "author": "程邻", 
    "content": "阶下宝鞍罗帕，门前绛蜡纱笼。\n留连佳客怅匆匆。\n赖有新团小凤。\n琼碎黄金碾里，乳浮紫玉瓯中。\n归来袭袭袖生风。\n齿颊馀甘入梦。", 
    "rhythmic": "西江月"
  }, 
  {
    "author": "何籀", 
    "content": "细草沿阶软。\n迟日薄，蕙风轻蔼微暖。\n春工靳惜，桃红尚小，柳芽犹短。\n罗帏绣幕高卷。\n又早是、歌慵笑懒。\n凭画楼，那更天远，山远，水远，人远。\n堪叹。\n傅粉疏狂，窃香俊雅，无计拘管。\n青丝绊马，红巾寄泪，甚处迷恋。\n无言泪珠零乱。\n翠袖滴、重重渍遍。", 
    "rhythmic": "宴清都"
  }, 
  {
    "author": "廖世美", 
    "content": "霭霭春空，画楼森耸凌云渚。\n紫薇登览最关情，绝妙夸能赋。\n惆怅相思迟暮。\n记当日、朱阑共语。\n塞鸿难问，岸柳何穷，别愁纷絮。\n催促年光，旧来流水知何处。\n断肠何必更残阳，极目伤平楚。\n晚霁波声带雨。\n悄无人、舟横野渡。\n数峰江上，芳草天涯，参差烟树。", 
    "rhythmic": "烛影摇红"
  }, 
  {
    "author": "廖世美", 
    "content": "落日水熔金，天淡暮烟凝碧。\n楼上谁家红袖，靠阑干无力。\n鸳鸯相对浴红衣，短棹弄长笛。\n惊起一双飞去，听波声拍拍。", 
    "rhythmic": "好事近"
  }, 
  {
    "author": "李元卓", 
    "content": "一枝绛蜡香梅软。\n宜春小胜玲珑剪。\n拂晓上瑶钗。\n春从鬓底来。\n菱花频自照。\n粉面惊春早。\n淡拂晓山眉。\n为谁今日宜。", 
    "rhythmic": "菩萨蛮"
  }, 
  {
    "author": "张方仲", 
    "content": "多少胭脂，匀成点就。\n千枝乱、攒红堆绣。\n花无长好，更光阴去骤。\n对景忆良朋，故应招手。\n曾说年时，花间把酒。\n任淋浪、春衫湿透。", 
    "rhythmic": "人娇"
  }, 
  {
    "author": "查", 
    "content": "舣兰舟。\n十分端是载离愁。\n练波送远，屏山遮断，此去难留。\n相从争奈，心期久要，屡更霜秋。\n叹人生、杳似萍浮。\n又翻成轻别，都将深恨，付与东流。\n想斜阳影里，寒烟明处，双桨去悠悠。\n爱渚梅、幽香动，须采掇、倩纤柔。\n艳歌粲发，谁传馀韵，来说仙游。", 
    "rhythmic": "透碧霄"
  }, 
  {
    "author": "李敦诗", 
    "content": "南北利名人，常恨家居少。\n每到春时听子规，无不伤怀抱。\n好去向长安，细与公卿道。\n待得功成名遂时，不似归来早。", 
    "rhythmic": "卜算子"
  }, 
  {
    "author": "康仲伯", 
    "content": "匆匆一望关河。\n听离歌。\n艇子急催双桨、下清波。\n淋浪醉。\n阑干泪。", 
    "rhythmic": "忆真妃・相见欢"
  }, 
  {
    "author": "程过", 
    "content": "试问愁来何处。\n门外山无重数。\n芳草不知人。\n翠连云。\n欲看不忍重看。\n心事只堪肠断。\n肠断宿孤村。\n雨昏昏。", 
    "rhythmic": "昭君怨"
  }, 
  {
    "author": "程过", 
    "content": "春欲来时，长是与、江梅花约。\n又还向、竹林疏处，一枝开却。\n对酒渐惊身老大，看花应念人离索。\n但十分、沈醉祝东君，长如昨。\n芳草渡，孤舟泊。\n山敛黛，天垂幕。\n黯销魂、无奈暮云残角。\n便好折来和雪戴，莫教酒醒随风落。\n待殷勤、留此记相思，谁堪托。", 
    "rhythmic": "满江红"
  }, 
  {
    "author": "曾", 
    "content": "别样清芬扑鼻来。\n秋香过後却追回。\n博山轻雾锁崔嵬。\n珍重芗林三昧手，不教一日不花开。\n暗中错认是江梅。", 
    "rhythmic": "浣溪沙"
  }, 
  {
    "author": "曾", 
    "content": "佳友。\n金英辏。\n陶令篱边常宿留。\n秋风一夜摧枯朽。\n独艳重阳时候。\n剩收芳蕊浮卮酒。\n荐酒先生眉寿。", 
    "rhythmic": "调笑令"
  }, 
  {
    "author": "曾", 
    "content": "清友。\n群芳右。\n万缟纷披兹独秀。\n天寒月薄黄昏後。\n缟袂亭亭招手。", 
    "rhythmic": "调笑・调笑令"
  }, 
  {
    "author": "曾", 
    "content": "净友。\n如妆就。\n折得清香来满手。\n一溪湛湛无尘垢。\n白羽轻摇晴昼。", 
    "rhythmic": "调笑・调笑令"
  }, 
  {
    "author": "曾", 
    "content": "玉友。\n平生旧。\n相与忘形偏耐久。\n醉乡径到无何有。\n莫问区区升斗。", 
    "rhythmic": "调笑・调笑令"
  }, 
  {
    "author": "曾", 
    "content": "花好。\n被花恼。\n庭下嫣然如巧笑。\n曾教健步移根到。\n各是一般奇妙。", 
    "rhythmic": "调笑・调笑令"
  }, 
  {
    "author": "曾", 
    "content": "酒美。\n直无比。\n小瓮新醅浮玉蚁。\n空传乌氏并程氏。\n不数云安曲米。", 
    "rhythmic": "调笑・调笑令"
  }, 
  {
    "author": "曾", 
    "content": "子後寅前东向坐，冥心琢齿鸣鼍。\n托天回顾眼光摩。\n张弓仍踏弩，升降辘轳多。\n三度朝元九度转，背摩双摆扳弩。\n虎龙交际咽元和。\n浴身挑甲罢，便可蹑烟萝。", 
    "rhythmic": "临江仙"
  }, 
  {
    "author": "张纲", 
    "content": "论思厌久，动莼鲈清兴，轻辞丹极。\n佩玉腰金归故里，光照湖山秋色。\n八座仪刑，九重尊宠，才大今词伯。\n汉家豪俊，一时谁是敌。\n三径旧日家声，华堂深稳处，频开瑶席。\n春在壶中真自有，一境珠宫仙掖。\n谭程挥风，罚筹如猬，数因尊前客。\n故应元放，举杯狂醉轻掷。", 
    "rhythmic": "念奴娇"
  }, 
  {
    "author": "张纲", 
    "content": "多情宋玉，值西风摇落，悲秋时节。\n赖有幽芳深解意，的枝头争发。\n欲语含羞，敛容微笑，心事如何说。\n暗香时度，卷帘留伴霜月。\n谁为赋写仙姿，挥毫落纸，有尊前词客。\n独倚阑干须信道，消得孤吟愁绝。\n补阙骚经，拾遗香传，顿许居前列。\n品题多谢，一枝当为君折。", 
    "rhythmic": "念奴娇"
  }, 
  {
    "author": "张纲", 
    "content": "疏柳飘零，暮鸦寒集，都门送客，斜阳影里。\n野色沈沈，翠微隐隐，遥指故乡云外。\n聚久交情厚，对西风、争忍分袂。\n饮散宾朋，画船去也，平芜千里。\n因记。\n小轩无寐。\n观夜月凭阑，共论深契。\n绛帐清闲，杏坛优暇，当念宴游同醉。", 
    "rhythmic": "青门饮"
  }, 
  {
    "author": "张纲", 
    "content": "小窗开宴，草草杯盘具。\n欢喜走儿童，庆生朝、一年一度。\n风光好处，恰是小春时，香泛泛，酒醺醺，一曲歌金缕。\n吾今已醉，解作醒时语。\n千里念重亲，望家山、云天尽处。\n深深发愿，只愿早休官，居颜巷，戏莱衣，岁岁长欢聚。", 
    "rhythmic": "蓦山溪"
  }, 
  {
    "author": "张纲", 
    "content": "绿蚁浮觞香泛泛，黄花共荐芳辰。\n清霜天宇净无尘。\n登高宜有赋，拈笔戏成文。\n可奈园林摇落尽，悲秋意与谁论。\n眼中相识几番新。\n龙山高会处，落帽定何人。", 
    "rhythmic": "临江仙"
  }, 
  {
    "author": "张纲", 
    "content": "追想京都全盛日，蓬弧初记生时。\n朝来朱绂照庭闱。\n谁知衰谢老，还有宁馨儿。\n休记蓝田生美玉，举杯听取歌词。\n年方强仕未应迟。\n高风轻借便，一鹗看横飞。", 
    "rhythmic": "临江仙"
  }, 
  {
    "author": "张纲", 
    "content": "十月风光，小春时候，宴堂初启朱筵。\n博山云润，风细袅晴烟。\n坐有文章公子，争吟唱、诗满花笺。\n帘帷里，时闻笑语，今日间生贤。\n郎潜。\n虽未贵，虚名自有，清议推先。\n更那堪、高堂重庆兼全。\n占取人间乐事，何必羡、玉带貂蝉。\n飞觞处，深深更祝，龟鹤永齐年。", 
    "rhythmic": "满庭芳"
  }, 
  {
    "author": "张纲", 
    "content": "风轧云低，寒催腊近，画堂和气先春。\n玳筵处启，佳会庆生辰。\n漏转高张宝炬，重帘邃、深炷炉薰。\n欢声里，清歌闲发，一曲绕梁尘。\n慈闱，春不老，山河象服，恩被丝纶。\n占人间荣贵，兰玉诜诜。\n便好金尊尽醉，殷勤劝、须满十分。\n深深愿，斑衣拜舞，千岁奉灵椿。", 
    "rhythmic": "满庭芳"
  }, 
  {
    "author": "张纲", 
    "content": "岁晚寒凝，正冥舒四叶，梅吐孤芳。\n庆诞佳辰，开筵盛集萱堂。\n合坐春回锦绣，卷帘处、花簇笙簧。\n除乐禁、初许闻韶，应时欢宴何妨。\n人言富贵最好，算有谁能兼，福寿康强。\n自是仙姿，天教占取恩光。", 
    "rhythmic": "万年欢"
  }, 
  {
    "author": "张纲", 
    "content": "罗绮争春拥画堂。\n翠帷深处按笙簧。\n宝奁频炷郁沈香。\n海上蟠桃元未老，月中仙桂看馀芳。\n何须龟鹤颂年长。", 
    "rhythmic": "浣溪沙"
  }, 
  {
    "author": "张纲", 
    "content": "腊日银罂翠管新。\n潘舆迎腊庆生辰。\n卷帘花簇锦堂春。\n百和宝薰笼瑞雾，一声珠唱驻行云。\n流霞深劝莫辞频。", 
    "rhythmic": "浣溪沙"
  }, 
  {
    "author": "张纲", 
    "content": "象服华年两鬓青。\n喜逢生日是嘉平。\n何妨开宴雪初晴。\n酒劝十分金凿落，舞催三叠玉娉婷。\n满堂欢笑祝椿龄。", 
    "rhythmic": "浣溪沙"
  }, 
  {
    "author": "张纲", 
    "content": "过隙光阴还自催。\n生朝又送一年来。\n宴堂深处强追陪。\n眼眩岂堪花里笑，眉攒聊向酒边开。\n与君同醉莫辞杯。", 
    "rhythmic": "浣溪沙"
  }, 
  {
    "author": "张纲", 
    "content": "飞雪初晴，晓来佳气生庭户。\n宝薰笼雾。\n帘幕香风度。\n鹤发龟龄，堂上潘舆驻。\n花深处。\n缓歌金缕。\n莫借杯频举。", 
    "rhythmic": "点绛唇"
  }, 
  {
    "author": "张纲", 
    "content": "罗幕重重，画堂迎腊和风转。\n玳筵高展。\n知是群仙宴。\n银鸭香浮，红袖翻歌扇。\n金杯劝。\n深深祝愿。\n争把蟠桃献。", 
    "rhythmic": "点绛唇"
  }, 
  {
    "author": "张纲", 
    "content": "宝津楼下柳阴重。\n画桥东。\n戏鱼龙。\n闻喜当时，开宴盛仪容。\n遥想新年寻故事，扶醉帽，夕阳中。\n可怜衰鬓飒霜丛。\n借酡红。\n遣愁浓。", 
    "rhythmic": "江城子"
  }, 
  {
    "author": "张纲", 
    "content": "敛晴烟。\n桂花如水轻寒。\n宴中秋、朋簪来会，满筵绿鬓朱颜。\n罄尊、兴吞海量，妙歌吹、声彻云端。\n独念衰残，强陪欢笑，恍然感旧觉悲酸。\n功名志，黄梁晓梦，老去奈何天。\n休追悔，天应教人，赢取身闲。\n想娥、情郎如旧，也须知我贪欢。\n奈潘鬓、霜蓬渐满，况沈腰、革带频宽。\n月有重圆，人谁长健，一回相见一回难。", 
    "rhythmic": "绿头鸭・多丽"
  }, 
  {
    "author": "张纲", 
    "content": "爱家山。\n坐来心与云闲。\n念平生、功名有志，暮年多病知难。\n眷簪缨、未容引去，奈猿鹤、久已催还。\n松菊关情，莼鲈引兴，昔人高韵照尘寰。\n细追想，山林锺鼎，从古罕兼全。\n归来好，皇恩赐可，拂袖欣然。\n望西清、犹叨法从，梦魂宁隔台躔。\n莳七松、便为小隐，开三径、且乐馀年。\n宾友相过，鸡豚为具，从容聊作饮中仙。", 
    "rhythmic": "绿头鸭・多丽"
  }, 
  {
    "author": "张纲", 
    "content": "解组盛明时，角巾东路。\n家在深村更深处。\n扫开三径，坐看一川烟雨。\n故山休笑我，来何暮。\n苦贪富贵，多忧多虑。\n百岁光阴能几许。\n醉乡日月，莫问人间寒暑。\n兴来随短棹，过南浦。", 
    "rhythmic": "感皇恩"
  }, 
  {
    "author": "张纲", 
    "content": "年时生日宴高堂。\n欢笑拥炉香。\n今日山前停棹，也须随分飞觞。", 
    "rhythmic": "朝中措"
  }, 
  {
    "author": "张纲", 
    "content": "前年初对大明宫。\n寒律转春风。\n几度相关归梦，催成两鬓霜蓬。", 
    "rhythmic": "朝中措"
  }, 
  {
    "author": "张纲", 
    "content": "休惊初腊冻全消。\n旬日是春朝。\n梅吐芳心半笑，柳含青眼相撩。", 
    "rhythmic": "朝中措"
  }, 
  {
    "author": "张纲", 
    "content": "五日小春休屈指。\n花发西轩，早已传春意。\n应为高堂催燕喜。\n一枝得得来呈瑞。\n绮席初开云幕邃。\n兰蕙腾芳，人在蓬壶里。", 
    "rhythmic": "凤栖梧・蝶恋花"
  }, 
  {
    "author": "张纲", 
    "content": "雨洗轩庭迎晚照。\n黄菊才芳，未觉秋光老。\n怪底烘堂添语笑。\n娥此夜来蓬岛。\n献寿新词谁解道。\n满眼儿孙，著语皆争巧。", 
    "rhythmic": "凤栖梧・蝶恋花"
  }, 
  {
    "author": "张纲", 
    "content": "风动飞迎晓霁。\n银海光浮，宴启群仙会。\n骑省流芳谁可继。\n尊前看取连枝贵。\n华发衰翁羞晚岁。\n未报皇恩，尚忝专城寄。", 
    "rhythmic": "凤栖梧・蝶恋花"
  }, 
  {
    "author": "张纲", 
    "content": "老去光阴惊掣电。\n生长元丰，试数今谁健。\n多谢天公怜岁晚。\n清时乞得身闲散。\n忆昔生朝叨睿眷。\n台馈颁恩，内酒当筵劝。", 
    "rhythmic": "凤栖梧・蝶恋花"
  }, 
  {
    "author": "张纲", 
    "content": "缓带垂红双侍女。\n彩凤衔来，秀色生庭户。\n转蕙光风香暗度。\n回眸绰约神仙侣。\n寡和清歌声激楚。\n夜饮厌厌，劝我杯频举。", 
    "rhythmic": "凤栖梧・蝶恋花"
  }, 
  {
    "author": "张纲", 
    "content": "梅柳约东风，迎腊暗传消息。\n粉面翠眉偷笑，似欣逢佳客。\n晚来歌管破馀寒，沈烟袅轻碧。\n老去不禁卮酒，奈尊前春色。", 
    "rhythmic": "好事近"
  }, 
  {
    "author": "张纲", 
    "content": "重帘卷尽楼台日。\n华灯万点欢声入。\n老病莫凭阑。\n一城星斗寒。\n艳妆翻舞雪。\n目眩红生缬。\n不是故无情。\n羞君双鬓青。", 
    "rhythmic": "菩萨蛮"
  }, 
  {
    "author": "张纲", 
    "content": "南山只与溪桥隔。\n年来厌著寻山屐。\n卧对曲屏风。\n淡烟疏雨中。\n功成投老去。\n拚作林塘主。\n万事不关心。\n酒杯红浪生。", 
    "rhythmic": "菩萨蛮"
  }, 
  {
    "author": "张纲", 
    "content": "红莲照晚。\n花底明人眼。\n无限游人谁惜倦。\n只有衰翁心懒。\n笙歌缓引更筹。\n更阑客散添愁。\n香雾半窗幽梦，烟波千里归舟。", 
    "rhythmic": "清平乐"
  }, 
  {
    "author": "张纲", 
    "content": "封人祝望尧云了，归路蔼欢声。\n何妨明日，开筵笑语，聊庆初生。\n官闲岁晚身犹健，兰玉更盈庭。\n持杯为寿，从教夜醉，谁怕参横。", 
    "rhythmic": "人月圆"
  }, 
  {
    "author": "张纲", 
    "content": "易老方惊岁晚，难禁又报生朝。\n从他华发转萧萧。\n且共尊前一笑。\n为具随宜，烘堂不用笙箫。\n只烦欢伯散无。\n醉里追回年少。", 
    "rhythmic": "西江月"
  }, 
  {
    "author": "张纲", 
    "content": "年少春心花里转。\n只恐飞花片片。\n沈醉归深院。\n妓衣何用令高卷。\n要看梁州初入遍。\n放出楼中舞燕。\n有眼何曾见。\n看来未足重开宴。", 
    "rhythmic": "惜分飞"
  }, 
  {
    "author": "张纲", 
    "content": "思堂醇酎。\n满酌金杯争献寿。\n记取年时。\n头白成双唱旧词。\n莫言秋晚。\n五日小春黄菊绽。\n折一枝来。\n纶诰金花要并开。", 
    "rhythmic": "减字木兰花"
  }, 
  {
    "author": "李清照", 
    "content": "藤床纸帐朝眠起。\n说不尽、无佳思。\n沈香断续玉炉寒，伴我情怀如水。\n笛里三弄，梅心惊破，多少春情意。\n小风疏雨萧萧地。\n又催下、千行泪。", 
    "rhythmic": "孤雁儿・御街行"
  }, 
  {
    "author": "李清照", 
    "content": "小阁藏春，闲窗锁昼，画堂无限深幽。\n篆香烧尽，日影下帘钩。\n手种江梅更好，又何必、临水登楼。\n无人到，寂寥浑似，何逊在扬州。\n从来，知韵胜，难堪雨籍，不耐风柔。\n更谁家横笛，吹动浓愁。", 
    "rhythmic": "满庭霜・满庭芳"
  }, 
  {
    "author": "李清照", 
    "content": "红酥肯放琼苞碎。\n探著南枝开遍未。\n不知酝藉几多香，但见包藏无限意。\n道人憔悴春窗底。", 
    "rhythmic": "玉楼春"
  }, 
  {
    "author": "李清照", 
    "content": "雪里已知春信至。\n寒梅点缀琼枝腻。\n香脸半开娇旖旎。\n当庭际。\n玉人浴出新妆洗。\n造化可能偏有意。\n故教明月玲珑地。\n共赏金尊沈绿蚁。\n莫辞醉。\n此花不与群花比。", 
    "rhythmic": "渔家傲"
  }, 
  {
    "author": "李清照", 
    "content": "年年雪里。\n常插梅花醉。\n尽梅花无好意。\n赢得满衣清泪。\n今年海角天涯。\n萧萧两鬓生华。\n看取晚来风势，故应难看梅花。", 
    "rhythmic": "清平乐"
  }, 
  {
    "author": "李清照", 
    "content": "天上星河转，人间帘幕垂。\n凉生枕簟泪痕滋。\n起解罗衣、聊问夜何其。\n翠贴莲蓬小，金销藕叶稀。\n旧时天气旧时衣。\n只有情怀、不似旧家时。", 
    "rhythmic": "南歌子"
  }, 
  {
    "author": "李清照", 
    "content": "芳草池塘，绿阴庭院，晚晴寒透窗纱。\n□□金锁，管是客来。\n寂寞尊前席上，惟□、海角天涯。\n能留否，酴落尽，犹赖有□□。\n当年，曾胜赏，生香薰袖，活火分茶。\n□□□龙骄马，流水轻车。", 
    "rhythmic": "转调满庭芳・满庭芳"
  }, 
  {
    "author": "李清照", 
    "content": "天接云涛连晓雾。\n星河欲转千帆舞。\n彷佛梦魂归帝所。\n闻天语。\n殷勤问我归何处。\n我报路长嗟日暮。\n学诗谩有惊人句。\n九万里风鹏正举。\n风休住。\n蓬舟吹取三山去。", 
    "rhythmic": "渔家傲"
  }, 
  {
    "author": "李清照", 
    "content": "常记溪亭日暮。\n沈醉不知归路。\n兴尽晚回舟，误入藕花深处。\n争渡。\n争渡。\n惊起一滩鸥鹭。", 
    "rhythmic": "如梦令"
  }, 
  {
    "author": "李清照", 
    "content": "昨夜雨疏风骤。\n浓睡不消残酒。\n试问卷帘人，却道海棠依旧。\n知否。\n知否。\n应是绿肥红瘦。", 
    "rhythmic": "如梦令"
  }, 
  {
    "author": "李清照", 
    "content": "小楼寒，夜长帘幕低垂。\n恨萧萧、无情风雨，夜来揉损琼肌。\n也不似、贵妃醉脸，也不似、孙寿愁眉。\n韩令偷香，徐娘傅粉，莫将比拟未新奇。\n细看取、屈平陶令，风韵正相宜。\n微风起，清芬酝籍，不减酴。\n渐秋阑、雪清玉瘦，向人无限依依。\n似愁凝、汉皋解佩，似泪洒、纨扇题诗。\n朗月清风，浓烟暗雨，天教憔悴度芳姿。\n纵爱惜、不知从此，留得几多时。\n人情好，何须更忆，泽畔东篱。", 
    "rhythmic": "多丽"
  }, 
  {
    "author": "李清照", 
    "content": "风柔日薄春犹早。\n夹衫乍著心情好。\n睡起觉微寒。\n梅花鬓上残。\n故乡何处是。\n忘了除非醉。\n沈水卧时烧。\n香消酒未消。", 
    "rhythmic": "菩萨蛮"
  }, 
  {
    "author": "李清照", 
    "content": "归鸿声断残云碧。\n背窗雪落炉烟直。\n烛底凤钗明。\n钗头人胜轻。\n角声催晓漏。\n曙色回牛斗。\n春意看花难。\n西风留旧寒。", 
    "rhythmic": "菩萨蛮"
  }, 
  {
    "author": "李清照", 
    "content": "莫许杯深琥珀浓。\n未成沈醉意先融。\n□□已应晚来风。\n瑞脑香消魂梦断，辟寒金小髻鬟松。\n醒时空对烛花红。", 
    "rhythmic": "浣溪沙"
  }, 
  {
    "author": "李清照", 
    "content": "小院闲窗春色深。\n重帘未卷影沈沈。\n倚楼无语理瑶琴。\n远岫出山催薄暮，细风吹雨弄轻阴。\n梨花欲谢恐难禁。", 
    "rhythmic": "浣溪沙"
  }, 
  {
    "author": "李清照", 
    "content": "淡荡春光寒食天。\n玉炉沈水袅残烟。\n梦回山枕隐花钿。\n海燕未来人斗草，江海已过柳生绵。\n黄昏疏雨湿秋千。", 
    "rhythmic": "浣溪沙"
  }, 
  {
    "author": "李清照", 
    "content": "香冷金猊，被翻红浪，起来人未梳头。\n任宝奁闲掩，日上帘钩。\n生怕闲愁暗恨，多少事、欲说还休。\n今年瘦，非干病酒，不是悲秋。\n明朝，这回去也，千万遍阳关，也即难留。\n念武陵春晚，云锁重楼。\n记取楼前绿水，应念我、终日凝眸。\n凝眸处，从今更数，几段新愁。", 
    "rhythmic": "凤凰台上忆吹箫"
  }, 
  {
    "author": "李清照", 
    "content": "红藕香残玉簟秋。\n轻解罗裳，独上兰舟。\n雪中谁寄锦书来，雁字回时，月满西楼。\n花自飘零水自流。", 
    "rhythmic": "一剪梅・一翦梅"
  }, 
  {
    "author": "李清照", 
    "content": "泪湿罗衣脂粉满。\n四叠阳关，唱到千千遍。\n人道山长山又断。\n萧萧微雨闻孤馆。\n惜别伤离方寸乱。\n忘了临行，酒盏深和浅。\n好把音书凭过雁。\n东来不似蓬莱远。", 
    "rhythmic": "蝶恋花"
  }, 
  {
    "author": "李清照", 
    "content": "暖日晴风初破冻。\n柳眼眉腮，已觉春心动。\n酒意诗情谁与共。\n泪融残粉花钿重。\n乍试夹衫金缕缝。\n山枕斜，枕损钗头凤。\n独抱浓愁无好梦。\n夜阑犹剪灯花弄。", 
    "rhythmic": "蝶恋花"
  }, 
  {
    "author": "李清照", 
    "content": "寒日萧萧上锁窗。\n梧桐应恨夜来霜。\n酒阑更喜团茶苦，梦断偏宜瑞脑香。\n秋已尽，日犹长。\n仲宣怀远更凄凉。\n不如随分尊前醉，莫负东篱菊蕊黄。", 
    "rhythmic": "鹧鸪天"
  }, 
  {
    "author": "李清照", 
    "content": "春到长门春草青。\n江梅些子破，未开匀。\n碧云笼碾玉成尘。\n留晓梦，惊破一瓯春。\n花影压重门。\n疏帘铺淡月，好黄昏。", 
    "rhythmic": "小重山"
  }, 
  {
    "author": "李清照", 
    "content": "湖上风来波浩渺。\n秋已暮、红稀香少。\n水光山色与人亲，说不尽、无穷好。\n莲子已成荷叶老。", 
    "rhythmic": "怨王孙・忆王孙"
  }, 
  {
    "author": "李清照", 
    "content": "庭院深深深几许，云窗雾阁常扃。\n柳梢梅萼渐分明。\n春归秣陵树，人客远安城。\n感月吟风多少事，如今老去无成。\n谁怜憔悴更凋零。\n试灯无意思，踏雪没心情。", 
    "rhythmic": "临江仙"
  }, 
  {
    "author": "李清照", 
    "content": "薄雾浓云愁永昼。\n瑞脑消金兽。\n佳节又重阳，玉枕纱厨，半夜凉初透。\n东篱把洒黄昏後，有暗香盈袖。\n莫道不消魂，帘卷西风，人似黄花瘦。", 
    "rhythmic": "醉花阴"
  }, 
  {
    "author": "李清照", 
    "content": "风定落花深，帘外拥红堆雪。\n长记海棠开後，正是伤春时节。\n酒阑歌罢玉尊空，青缸暗明灭。\n魂梦不堪幽怨，更一声啼。", 
    "rhythmic": "好事近"
  }, 
  {
    "author": "李清照", 
    "content": "夜来沈醉卸妆迟。\n梅萼插残枝。\n酒醒熏破春睡，梦远不成归。\n人悄悄，月依依。\n翠帘垂。\n更残芯，更拈馀香，更得些时。", 
    "rhythmic": "诉衷情"
  }, 
  {
    "author": "李清照", 
    "content": "草际鸣蛩。\n惊落梧桐。\n正人间、天上愁浓。\n云阶月地，关锁千重。\n纵浮槎来，浮槎去，不相逢。\n星桥鹊驾，经年才见，想离情、别恨难穷。", 
    "rhythmic": "行香子"
  }, 
  {
    "author": "李清照", 
    "content": "犹将歌扇向人遮。\n水晶山枕象牙床。\n彩云易散月长亏。\n几多深恨断人肠。\n罗衣消尽恁时香。", 
    "rhythmic": "失调名"
  }, 
  {
    "author": "李清照", 
    "content": "暗淡轻黄体性柔。\n情疏迹远只香留。\n何须浅碧深红色，自是花中第一流。\n梅定妒，菊应羞。\n画阑开处冠中秋。\n骚人可煞无情思，何事当年不见收。", 
    "rhythmic": "鹧鸪天"
  }, 
  {
    "author": "李清照", 
    "content": "窗前谁种芭蕉树，阴满中庭。\n阴满中庭。\n叶叶心心，舒卷有馀情。\n伤心枕上三更雨，点滴霖霪。", 
    "rhythmic": "添字丑奴儿・采桑子"
  }, 
  {
    "author": "李清照", 
    "content": "临高阁。\n乱山平野烟光薄。\n烟光薄。\n栖鸦归後，暮天闻角。\n断香残酒情怀恶。\n西风催衬梧桐落。\n梧桐落。\n又还秋色，又还寂寞。", 
    "rhythmic": "忆秦娥"
  }, 
  {
    "author": "李清照", 
    "content": "", 
    "rhythmic": "失调名"
  }, 
  {
    "author": "李清照", 
    "content": "", 
    "rhythmic": "失调名"
  }, 
  {
    "author": "李清照", 
    "content": "萧条庭院，有斜风细雨，重门须闭。\n宠柳娇花寒食近，种种恼人天气。\n险韵诗成，扶头酒醒，别是闲滋味。\n征鸿过尽，万千心事难寄。\n楼上几日春寒，帘垂四面，玉阑干慵倚。\n被冷香消新梦觉，不许愁人不起。\n清露晨流，新桐初引，多少游春意。\n日高烟敛，更看今日晴未。", 
    "rhythmic": "念奴娇"
  }, 
  {
    "author": "李清照", 
    "content": "落日熔金，暮云合璧，人在何处。\n染柳烟浓，吹梅笛怨，春意知几许。\n元宵佳节，融和天气，次第岂无风雨。\n来相召、香车宝马，谢他酒朋诗侣。\n中州盛日，闺门多暇，记得偏重三五。\n铺翠冠儿，拈金雪柳，簇带争济楚。\n如今憔悴，风鬟霜鬓，怕见夜间出去。\n不如向、帘儿底下，听人笑语。", 
    "rhythmic": "永遇乐"
  }, 
  {
    "author": "李清照", 
    "content": "风住尘香花已尽，日晚倦梳头。\n物是人非事事休。\n欲语泪先流。\n闻说双溪春尚好，也拟泛轻舟。", 
    "rhythmic": "武陵春"
  }, 
  {
    "author": "李清照", 
    "content": "帝里春晚。\n重门深院。\n草绿阶前，暮天雁断。\n楼上远信谁传。\n恨绵绵。\n多情自是多沾惹。\n难拚舍。\n又是寒食也。", 
    "rhythmic": "怨王孙・忆王孙"
  }, 
  {
    "author": "李清照", 
    "content": "微寒应候。\n望日边六叶，阶初秀。\n爱景欲挂扶桑，漏残银箭，杓回摇斗。\n庆高闳此际，掌上一颗明珠剖。\n有令容淑质，归逢佳偶。\n到如今，昼锦满堂贵胄。\n荣耀，文步紫禁，一一金章绿绶。\n更值棠棣连阴，虎符熊轼，夹河分守。\n况青云咫尺，朝暮重入承明後。", 
    "rhythmic": "长寿乐"
  }, 
  {
    "author": "李清照", 
    "content": "永夜恹恹欢意少。\n空梦长安，认取长安道。\n为报今年春色好。\n花光月影宜相照。\n随意杯盘虽草草。\n酒美梅酸，恰称人怀抱。\n醉莫插花花莫笑。\n可怜春似人将老。", 
    "rhythmic": "蝶恋花"
  }, 
  {
    "author": "李清照", 
    "content": "寻寻觅觅，冷冷清清，凄凄惨惨戚戚。\n乍暖还寒时候，最难将息。\n三杯两盏淡酒，怎敌他、晚来风急。\n雁过也，正伤心，却是旧时相识。\n满地黄花堆积。\n憔悴损，如今有谁摘。\n守著窗儿，独自怎生得黑。\n梧桐更兼细雨，到黄昏、点点滴滴。\n这次第，怎一个、愁字了得。", 
    "rhythmic": "声声慢"
  }, 
  {
    "author": "李清照", 
    "content": "寂寞深闺，柔肠一寸愁千缕。\n惜春春去。\n几点催花雨。\n倚遍阑干，只是无情绪。\n人何处。\n连天衰草，望断归来路。", 
    "rhythmic": "点绛唇"
  }, 
  {
    "author": "李清照", 
    "content": "卖花担上。\n买得一枝春欲放。\n泪染轻匀。\n犹带彤霞晓露痕。\n怕郎猜道。\n奴面不如花面好。\n云鬓斜簪。\n徒要教郎比并看。", 
    "rhythmic": "减字木兰花"
  }, 
  {
    "author": "李清照", 
    "content": "", 
    "rhythmic": "失调名"
  }, 
  {
    "author": "李清照", 
    "content": "揉破黄金万点轻。\n剪成碧玉叶层层。\n风度精神如彦辅，大鲜明。\n梅蕊重重何俗甚，丁香千结苦粗生。\n熏透愁人千里梦，却无情。", 
    "rhythmic": "摊破浣溪沙・山花子"
  }, 
  {
    "author": "李清照", 
    "content": "病起萧萧两鬓华。\n卧看残月上窗纱。\n豆蔻连梢煎熟水，莫分茶。\n枕上诗书闲处好，门前风景雨来佳。\n终日向人多酝藉，木犀花。", 
    "rhythmic": "摊破浣溪沙・山花子"
  }, 
  {
    "author": "李清照", 
    "content": "风韵雍容未甚都。\n尊前甘橘可为奴。\n谁怜流落江湖上，玉骨冰肌未肯枯。", 
    "rhythmic": "瑞鹧鸪"
  }, 
  {
    "author": "李清照", 
    "content": "庭院深深深几许，云窗雾阁春迟。\n为谁憔悴损芳姿。\n夜来清梦好，应是发南枝。\n玉瘦檀轻无限恨，南楼羌管休吹。\n浓香吹尽有谁知。\n暖风迟日也，别到杏花肥。", 
    "rhythmic": "临江仙"
  }, 
  {
    "author": "李清照", 
    "content": "禁幄低张，彤阑巧护，就中独占残春。\n容华淡伫，绰约俱见天真。\n待得群花过後，一番风露晓妆新。\n妖娆艳态，妒风笑月，长东君。\n东城边，南陌上，正日烘池馆，竟走香轮。\n绮筵散日，谁人可继芳尘。", 
    "rhythmic": "庆清朝"
  }, 
  {
    "author": "李清照", 
    "content": "髻子伤春慵更梳。\n晚风庭院落梅初。\n淡云来往月疏疏。\n玉鸭熏炉闲瑞脑，朱樱斗帐掩流苏。\n通犀还解辟寒无。", 
    "rhythmic": "浣溪沙"
  }, 
  {
    "author": "李清照", 
    "content": "绣面芙蓉一笑开。\n斜飞宝鸭衬香腮。\n眼波才动被人猜。\n一面风情深有韵，半笺娇恨寄幽怀。\n月移花影约重来。", 
    "rhythmic": "浣溪沙"
  }, 
  {
    "author": "吕本中", 
    "content": "恨君不似江楼月，南北东西。\n只有相随无别离。\n恨君却似江楼月，暂满还亏。\n暂满还亏。\n待得团团是几时。", 
    "rhythmic": "采桑子"
  }, 
  {
    "author": "吕本中", 
    "content": "乱红夭绿风吹尽，小市疏楼。\n细雨轻鸥。\n总向离人恨里收。\n年年春好年年病，妾自西游。\n水自东流。\n不似残花一样愁。", 
    "rhythmic": "采桑子"
  }, 
  {
    "author": "吕本中", 
    "content": "渺渺风吹月上，雾挟霜回。\n百年心事老相催。\n人在夕阳落外。\n有梦常嫌去远，无书可恨来迟。\n一杯浊酒两篇诗。\n小槛黄花共醉。", 
    "rhythmic": "西江月"
  }, 
  {
    "author": "吕本中", 
    "content": "酒罢悠扬醉兴。\n茶烹唤起醒魂。\n却嫌仙剂点甘辛。\n冲破龙团气韵。\n金鼎清泉乍泻，香沈微惜芳熏。\n玉人歌断恨轻分。\n欢意厌厌未尽。", 
    "rhythmic": "西江月"
  }, 
  {
    "author": "吕本中", 
    "content": "病香无力傍栏干。\n风雨送春还。\n一枕晓来清梦，无人说似西山。", 
    "rhythmic": "朝中措"
  }, 
  {
    "author": "吕本中", 
    "content": "驿路侵斜月，溪桥度晓霜。\n短篱残菊一枝黄。\n正是乱山深处、过重阳。\n旅枕元无梦，寒更每自长。\n只言江左好风光。\n不道中原归思、转凄凉。", 
    "rhythmic": "南歌子"
  }, 
  {
    "author": "吕本中", 
    "content": "梅花自是于春懒。\n不是春来晚。\n看伊开在众花前。\n便道与春无分、结因缘。\n风前月下频相就。\n笑我如伊瘦。\n几回冲雨过疏篱。\n已见一番青子、缀残枝。", 
    "rhythmic": "虞美人"
  }, 
  {
    "author": "吕本中", 
    "content": "平生臭味如君少。\n自是君难老。\n似侬憔悴更谁知。\n只道心情、不似少年时。\n春风也到江南路。\n小槛花深处。\n对人不是忆姚黄。\n实是旧时风味、老难忘。", 
    "rhythmic": "虞美人"
  }, 
  {
    "author": "吕本中", 
    "content": "暖日温风破浅寒。\n短青无数簇幽栏。\n三年春在病中看。\n中酒心情浑似梦，探花时候不曾闲。\n几年芳信隔秦关。", 
    "rhythmic": "浣溪沙"
  }, 
  {
    "author": "吕本中", 
    "content": "共饮昏昏到暮鸦。\n不须春日念京华。\n迩来沈醉是生涯。\n不是对君犹惜醉，只嫌春病却怜他。\n愿为蜂采落残花。", 
    "rhythmic": "浣溪沙"
  }, 
  {
    "author": "吕本中", 
    "content": "要相忘。\n不相忘。\n玉树郎君月艳娘。\n几回曾断肠。\n欲下床。\n却上床。\n上得床来思旧乡。\n北风吹梦长。", 
    "rhythmic": "长相思"
  }, 
  {
    "author": "吕本中", 
    "content": "去年今夜。\n同醉月明花树下。\n此夜江边。\n月暗长堤柳暗船。\n故人何处。\n带我离愁江外去。\n来岁花前。\n又是今年忆去年。", 
    "rhythmic": "减字木兰花"
  }, 
  {
    "author": "吕本中", 
    "content": "客愁不到西池路。\n残春又逐花飞去。\n今日傍池行。\n新荷昨夜生。\n故人千虑绕。\n不道书来少。\n去住隔关河。\n长亭风雨多。", 
    "rhythmic": "菩萨蛮"
  }, 
  {
    "author": "吕本中", 
    "content": "高楼只在斜阳里。\n春风淡荡人声喜。\n携客不嫌频。\n使君如酒醇。\n花光人不会。\n月色须君醉。\n月色与花光。\n共成今夜长。", 
    "rhythmic": "菩萨蛮"
  }, 
  {
    "author": "吕本中", 
    "content": "登楼一望南山雪。\n使君风味如新月。\n月向雪前明。\n主人今夜情。\n平生相与意。\n老病犹堪记。\n对酒为君欢。\n酒杯嫌未宽。", 
    "rhythmic": "菩萨蛮"
  }, 
  {
    "author": "吕本中", 
    "content": "雪似梅花，梅花似雪。\n似和不似都奇绝。\n恼人风味阿谁知，请君问取南楼月。\n记得旧时，探梅时节。\n老来旧事无人说。\n为谁醉倒为谁醒，到今犹恨轻离别。", 
    "rhythmic": "踏莎行"
  }, 
  {
    "author": "吕本中", 
    "content": "故人何处。\n同在江南路。\n百种旧愁分不去。\n枉被落花留住。\n旧愁百种谁知。\n除非是见伊时。\n最是一春多病，等闲过了酴。", 
    "rhythmic": "清平乐"
  }, 
  {
    "author": "吕本中", 
    "content": "小院悠悠春未远。\n牡丹昨夜开犹浅。\n珍重使君帘尽卷。\n风欲转。\n绿阴掩映栏干晚。\n记得旧时清夜短。\n洛阳芳讯时相伴。\n一朵姚黄髻满。\n情未展。\n新来衰病无人管。", 
    "rhythmic": "渔家傲"
  }, 
  {
    "author": "吕本中", 
    "content": "残春雾雨馀，小院黄昏後。\n说道觅新词，把酒来相就。\n酴插髻云，岁岁长如旧。\n不是做词迟，却怕添伊瘦。", 
    "rhythmic": "生查子"
  }, 
  {
    "author": "吕本中", 
    "content": "东里先生，家何在、山阴溪曲。\n对一川平野，数间茅屋。\n昨夜冈头新雨过，门前流水清如玉。\n抱小桥、回合柳参天，摇新绿。\n疏篱下，丛丛菊。\n虚檐外，萧萧竹。\n叹古今得失，是非荣辱。\n须信人生归去好，世间万事何时足。\n问此春、春酝酒何如，今朝熟。", 
    "rhythmic": "满江红"
  }, 
  {
    "author": "吕本中", 
    "content": "柳色过疏篱。\n花又离披。\n旧时心绪没人知。\n记得一年寒食下，独自归时。\n归後却寻伊。\n月上嫌迟。\n十分斟酒不推辞。\n将为老来浑忘却，因甚沾衣。", 
    "rhythmic": "浪淘沙"
  }, 
  {
    "author": "吕本中", 
    "content": "柳塘新涨。\n艇子操双浆。\n闲倚曲楼成怅望。\n是处春愁一样。\n傍人几点飞花。\n夕阳又送栖鸦。\n试问画楼西畔，暮云恐近天涯。", 
    "rhythmic": "浪淘沙"
  }, 
  {
    "author": "吕本中", 
    "content": "双双小凤斜，淡淡鸦儿稳。\n一曲渭城歌，柳色饶春恨。\n离觞洗别愁，酒尽愁难尽。\n宝瑟雁纵横，谁寄天涯信。", 
    "rhythmic": "生查子"
  }, 
  {
    "author": "吕本中", 
    "content": "人分南浦春，酒把阳关盏。\n衣带自无情，顿为离人缓。\n愁随苦海深，恨逐前峰远。\n更听断肠猿，一似闻弦雁。", 
    "rhythmic": "生查子"
  }, 
  {
    "author": "吕本中", 
    "content": "巧语娇莺春未暮。\n杨柳风流，恰过池塘雨。\n芳草满庭花满树。\n无情胡蝶飞来去。\n睡起小奁香一缕。\n玉篆回纹，等个人分付。\n桃叶不言人不语。\n眉尖一点君知否。", 
    "rhythmic": "蝶恋花"
  }, 
  {
    "author": "向子", 
    "content": "说著分飞百种猜。\n泥人细数几时回。\n风流可惯曾孤冷，怀抱如何得好开。\n垂玉箸，下香阶。\n凭肩小语更兜鞋。\n再三莫遣归期误，第一频教入梦来。", 
    "rhythmic": "鹧鸪天"
  }, 
  {
    "author": "向子", 
    "content": "浅浅妆成淡淡梅。\n见梅忆着傍妆台。\n书无鸿雁如何寄，肠断催归作麽回。\n千种恨，百般猜。\n为伊怀抱几时开。\n可堪江上风头恶，不放朝云入梦来。", 
    "rhythmic": "鹧鸪天"
  }, 
  {
    "author": "向子", 
    "content": "几处秋千懒未收。\n花梢柳外出纤柔。\n霞衣轻举疑奔月，宝髻倾若坠楼。\n争缥缈，斗风流。\n蜂儿蛱蝶共嬉游。\n朝朝暮暮春风里，落尽梨花未肯休。", 
    "rhythmic": "鹧鸪天"
  }, 
  {
    "author": "向子", 
    "content": "霭霭朝云，矜春态度。\n楚宫梦断寻无路。\n欲将尊酒遣新愁，谁知引到愁深处。\n不尽长江，无边细雨。\n只疑都把愁来做。\n西山总不解遮栏，随春直过东湖去。", 
    "rhythmic": "踏莎行"
  }, 
  {
    "author": "向子", 
    "content": "合风流，擘钗情态，压倒痴牛呆女。\n今年云外果深期，想却笑、人间离苦。\n萦愁叠恨，青山绿水，杳杳重重无数。\n寻常犹有梦能来，到此夜、无寻梦处。", 
    "rhythmic": "鹊桥仙"
  }, 
  {
    "author": "向子", 
    "content": "烟树无重数。\n不碍相思路。\n晚云分外欲增愁。\n更那堪疏雨、送归舟。\n雨来还被风吹去。\n陨泪多如雨。\n拟题双叶问离忧。\n怎得水随人意、肯西流。", 
    "rhythmic": "虞美人"
  }, 
  {
    "author": "向子", 
    "content": "去年不到琼花底。\n蝶梦空相倚。\n今年特地趁花来。\n却甚不教同醉、过花开。\n花知此恨年年有。\n也伴人春瘦。\n一枝和泪寄春风。\n应把旧愁新怨、入眉峰。", 
    "rhythmic": "虞美人"
  }, 
  {
    "author": "向子", 
    "content": "去年雪满长安树。\n望断扬州路。\n今年看雪在扬州。\n人在蓬莱深处、若为愁。\n而今不恨伊相误。\n自恨来何暮。\n平山堂下旧嬉游。\n只有舞春杨柳、似风流。", 
    "rhythmic": "虞美人"
  }, 
  {
    "author": "向子", 
    "content": "倚窗人似莺藏柳。\n巧语春心透。\n声声清切入人深。\n一夜不知两鬓、雪霜侵。\n何时月下歌金缕。\n醉看行云住。\n懒将幽恨寄瑶琴。\n却倩金笼鹦鹉、递芳音。", 
    "rhythmic": "虞美人"
  }, 
  {
    "author": "向子", 
    "content": "竹孤青，梅酽白。\n更着使君清绝。\n梅似竹，竹如君。\n须知德有邻。\n月同高，风同调。\n月底风前一笑。\n翻碎影，度微香。\n与人风味长。", 
    "rhythmic": "更漏子"
  }, 
  {
    "author": "向子", 
    "content": "鹊桥边，牛渚上。\n翠节红旌相向。\n承玉露，御金风。\n年年岁岁同。\n懒飞梭，停弄杼。\n遥想彩云深处。\n人咫尺，事关山。\n无聊独倚栏。", 
    "rhythmic": "更漏子"
  }, 
  {
    "author": "向子", 
    "content": "澄江如练，远山横翠，一段风烟如画。\n层楼杰阁倚晴空，疑便是、支矶石下。\n宝奁琼鉴，淡匀轻扫，纤手弄妆初罢。\n拟将心事问天公，与牛女、平分今夜。", 
    "rhythmic": "鹊桥仙"
  }, 
  {
    "author": "向子", 
    "content": "碧落飞明镜，晴烟幂远山。\n扁舟夜下广陵滩。\n照我白苹红蓼、一杯残。\n初望同盘饮，如何两处看。\n遥知香雾湿云鬟。\n凭暖琼楼十二、玉栏干。", 
    "rhythmic": "南歌子"
  }, 
  {
    "author": "向子", 
    "content": "飞云多态，凉飕微度，都到酒边歌处。\n冰肌玉骨照人寒，更做弄、一帘风雨。\n同盘风味，合欢情思，不管星娥猜妒。\n桃花溪水接银河，与占断、鹊桥归路。", 
    "rhythmic": "鹊桥仙"
  }, 
  {
    "author": "向子", 
    "content": "缥缈云间质，轻盈波上身。\n瑶林玉树出风尘。\n不是野花凡草、等闲春。\n翠羽双垂珥，乌纱巧制巾。\n经珠不动两眉颦。\n须信铅华销尽、见天真。", 
    "rhythmic": "南歌子"
  }, 
  {
    "author": "向子", 
    "content": "梁苑千花乱，隋堤一水长。\n眼前风物总悲凉。\n何况眉头心上、不相忘。\n因梦聊携手，凭书续断肠。\n已惊蝴蝶过东墙。\n更被风吹鸿雁、不成行。", 
    "rhythmic": "南歌子"
  }, 
  {
    "author": "向子", 
    "content": "竹里一枝梅，雨洗娟娟静。\n疑是佳人日暮来，绰约风前影。\n新恨有谁知，往事何堪省。\n梦绕阳台寂寞回，沾袖馀香冷。", 
    "rhythmic": "卜算子"
  }, 
  {
    "author": "向子", 
    "content": "鸳鸯翡翠同心侣。\n惊风不得双飞去。\n春水绿西池。\n重期相见时。\n长怜心共语。\n梦里池边路。\n相见不如新。\n花应解笑人。", 
    "rhythmic": "菩萨蛮"
  }, 
  {
    "author": "向子", 
    "content": "娟娟明月如霜白。\n鳌山可是蓬山隔。\n恨不及春风。\n行云处处同。\n暖香红雾里。\n一笑谁新喜。\n知得远愁无。\n春衫有泪珠。", 
    "rhythmic": "菩萨蛮"
  }, 
  {
    "author": "向子", 
    "content": "袜儿窄剪鞋儿小。\n纹鸳并影双双好。\n微步巧藏人。\n轻飞洛浦尘。\n前回深处见。\n欲近还相远。\n心事不能知。\n教人直是疑。", 
    "rhythmic": "菩萨蛮"
  }, 
  {
    "author": "向子", 
    "content": "雨过林峦静，风回池阁凉。\n窥人双燕语雕梁。\n笑看小荷翻处、戏鸳鸯。\n共饮菖蒲细，同分彩线长。\n今朝真不负风光。\n绝胜几年飞梦、绕高唐。", 
    "rhythmic": "南歌子"
  }, 
  {
    "author": "向子", 
    "content": "几年不见。\n胡蝶枕中魂梦远。\n一日相逢。\n鹦鹉杯深笑靥浓。\n欢心未已。\n流水落花愁又起。\n离恨如何。\n细雨斜风晚更多。", 
    "rhythmic": "减字木兰花"
  }, 
  {
    "author": "向子", 
    "content": "虫声切。\n柔肠欲断伤离别。\n伤离别。\n几行清泪，界残红颊。\n玉阶白露侵罗袜。\n下帘却望玲珑月。", 
    "rhythmic": "秦楼月・忆秦娥"
  }, 
  {
    "author": "向子", 
    "content": "月在两山间，人在空明里。\n山色碧於天，月色光於水。\n心闲物物幽，心动尘尘起。\n莫向动中来，长愿闲如此。", 
    "rhythmic": "生查子"
  }, 
  {
    "author": "向子", 
    "content": "春心如杜鹃，日夜思归切。\n啼尽一川花，愁落千山月。\n遥怜白玉人，翠被馀香歇。\n可惯独眠寒，减动丰肌雪。", 
    "rhythmic": "生查子"
  }, 
  {
    "author": "向子", 
    "content": "近似月当怀，远似花藏雾。\n好是月明时，同醉花深处。\n看花不自持，对月空相顾。\n愿学月频圆，莫作花飞去。", 
    "rhythmic": "生查子"
  }, 
  {
    "author": "向子", 
    "content": "春山和恨长，秋水无言度。\n脉脉复盈盈，几点梨花雨。\n深深一段愁，寂寂无行路。\n推去又还来，没个遮栏处。", 
    "rhythmic": "生查子"
  }, 
  {
    "author": "向子", 
    "content": "娟娟月入眉，整整云归鬓。\n镜里弄妆迟，帘外花移影。\n斜窥秋水长，软语春莺近。\n无计奈情何，只有相思分。", 
    "rhythmic": "生查子"
  }, 
  {
    "author": "向子", 
    "content": "相思懒下床，春梦迷蝴蝶。\n入柳又穿花，去去轻如叶。\n可堪歧路长，不道关山隔。\n无赖是黄鹂，唤起空愁绝。", 
    "rhythmic": "生查子"
  }, 
  {
    "author": "向子", 
    "content": "微雨过，庭院净无尘。\n天上秋期明日是，人间月影十分清，真不负佳辰。\n称寿处，香雾绕花身。", 
    "rhythmic": "望江南・忆江南"
  }, 
  {
    "author": "向子", 
    "content": "冰雪肌肤不受尘。\n脸桃眉柳暖生春。\n手搓梅子笑迎人。\n欲语又休无限思，暂来还去不胜颦。\n梦随蝴蝶过东邻。", 
    "rhythmic": "浣溪沙"
  }, 
  {
    "author": "向子", 
    "content": "微步凌波尘起，弄妆满镜花开。\n春心掷处眼频来。\n秀色著人无耐。\n旧事如风无迹，新愁似水难裁。\n相思日夜梦阳台。\n减尽沈郎衣带。", 
    "rhythmic": "西江月"
  }, 
  {
    "author": "向子", 
    "content": "丹凤飞来，细传日下丝纶语。\n使君归去。\n已近沙堤路。\n风叶露花，秋意浓如许。\n江天暮。\n离歌轻举。\n愁满西山雨。", 
    "rhythmic": "点绛唇"
  }, 
  {
    "author": "向子", 
    "content": "无双亭下琼花树，玉骨云腴。\n倾国称姝。\n除却扬州是无处。\n天教红药来参乘，桃李先驱。", 
    "rhythmic": "丑奴儿・采桑子"
  }, 
  {
    "author": "向子", 
    "content": "午夜凉生翠幔。\n帘外行云撩乱。\n可恨白苹风，欲雨又还吹散。\n肠断。\n肠断。\n楚梦惊残一半。", 
    "rhythmic": "如梦令"
  }, 
  {
    "author": "向子", 
    "content": "小雨度微云，快染一天新碧。\n恰到中秋佳处，是芳年华日。\n冰轮莫做九分看，天意在今夕。\n先占广寒风露，怕娥偏得。", 
    "rhythmic": "好事近"
  }, 
  {
    "author": "向子", 
    "content": "初上舞茵时，争看袜罗弓窄。\n恰似晚霞零乱，衬一钩新月。\n折旋多态小腰身，分明是回雪。\n生怕因风飞去，放真珠帘隔。", 
    "rhythmic": "好事近"
  }, 
  {
    "author": "向子", 
    "content": "人如濯濯春杨柳，彻骨风流。\n脱体温柔。\n牵系多情尽未休。\n最怜恰恰新眠起，云雨初收。\n斜倚琼楼。\n叶叶眉心一样愁。", 
    "rhythmic": "采桑子"
  }, 
  {
    "author": "向子", 
    "content": "云无天净。\n明月端如镜。\n乌鹊绕枝栖未稳。\n零露垂垂珠陨。\n扁舟共绝潮河。\n秋风别去如梭。\n今夜凄然对影，与谁斟酌娥。", 
    "rhythmic": "清平乐"
  }, 
  {
    "author": "向子", 
    "content": "花想仪容柳想腰。\n融融曳曳一团娇。\n绮罗丛里最妖娆。\n歌罢碧天零影乱，舞时红袖雪花飘。\n几回相见为魂销。", 
    "rhythmic": "浣溪沙"
  }, 
  {
    "author": "向子", 
    "content": "艳赵倾燕花里仙。\n乌丝阑写永和年。\n有时闲弄醒心弦。\n茗碗分云微醉後，纹楸斜倚髻鬟偏。\n风流模样总堪怜。", 
    "rhythmic": "浣溪沙"
  }, 
  {
    "author": "向子", 
    "content": "曾是襄王梦里仙。\n娇痴恰恰破瓜年。\n芳心已解品朱弦。\n浅浅笑时双靥媚，盈盈立处绿云偏。\n称人心是尽人怜。", 
    "rhythmic": "浣溪沙"
  }, 
  {
    "author": "向子", 
    "content": "一夜凉动碧厨。\n晓庭飞雨溅真珠。\n玉人睡起倚金铺。\n云髻作堆初未整，柳腰如醉不胜扶。\n天仙风调世间无。", 
    "rhythmic": "浣溪沙"
  }, 
  {
    "author": "向子", 
    "content": "璧月光中玉漏清。\n小梅疏影水边明。\n似梅人醉月西倾。\n梅欲黄时朝暮雨，月重圆处短长亭。\n旧愁新恨若为情。", 
    "rhythmic": "浣溪沙"
  }, 
  {
    "author": "向子", 
    "content": "人意天公则甚知。\n故教小雨作深悲。\n桃花浑似泪胭脂。\n理棹又从今日去，断肠还似去年时。\n经行处处是相思。", 
    "rhythmic": "浣溪沙"
  }, 
  {
    "author": "向子", 
    "content": "花样风流柳样娇。\n雪中微步过溪桥。\n心期春色到梅梢。\n折得一枝归绿鬓，冰容玉艳不相饶。\n索人同去醉金蕉。", 
    "rhythmic": "浣溪沙"
  }, 
  {
    "author": "向子", 
    "content": "守得梅开著意看。\n春风几醉玉栏干。\n去时犹自惜馀欢。\n雨後重来花扫地，叶间青子已团团。\n凭谁寄与蹙眉山。", 
    "rhythmic": "浣溪沙"
  }, 
  {
    "author": "向子", 
    "content": "翡翠衣裳白玉人。\n不将朱粉污天真。\n清风为伴月为邻。\n枕上解随良夜梦，壶中别是一家春。\n同心小绾更尖新。", 
    "rhythmic": "浣溪沙"
  }, 
  {
    "author": "向子", 
    "content": "雨点春山入翠眉。\n一ь杨柳作腰肢。\n语音娇软带儿痴。\n犹省当来求识面，隔帘清唱倒琼彝。\n真成相见说当时。", 
    "rhythmic": "浣溪沙"
  }, 
  {
    "author": "向子", 
    "content": "姑射肌肤雪一团。\n掺掺玉手弄冰纨。\n著人情思几多般。\n水上月如天样远，眼前花似镜中看。\n见时容易近时难。", 
    "rhythmic": "浣溪沙"
  }, 
  {
    "author": "向子", 
    "content": "云外遥山是翠眉。\n风前杨柳入腰肢。\n凌波微步袜尘飞。\n倚醉传歌留客处，佯嗔不语人时。\n风流态度百般宜。", 
    "rhythmic": "浣溪沙"
  }, 
  {
    "author": "向子", 
    "content": "百斛明珠得翠娥。\n风流彻骨更能歌。\n碧云留住劝金荷。\n取醉归来因一笑，恼人深处是横波。\n酒醒情味却知麽。", 
    "rhythmic": "浣溪沙"
  }, 
  {
    "author": "向子", 
    "content": "亭亭秋水芙蓉。\n翠围中。\n又是一年风露、笑相逢。\n天机畔。\n云锦乱。\n思无穷。\n路隔银河犹解、嫁西风。", 
    "rhythmic": "相见欢"
  }, 
  {
    "author": "向子", 
    "content": "桃源深闭春风。\n信难通。\n流水落花馀恨、几时穷。\n水无定。\n花有尽。\n会相逢。\n可是人生长在、别离中。", 
    "rhythmic": "相见欢"
  }, 
  {
    "author": "向子", 
    "content": "腰肢一缕纤长。\n是垂杨。\n泥泥风中衣袖、冷沈香。\n花如颊。\n眉如叶。\n语如簧。\n微笑微颦相恼、过回廊。", 
    "rhythmic": "相见欢"
  }, 
  {
    "author": "向子", 
    "content": "无双亭下，琼树正花敷。\n玉骨莹云腴。\n已知倾国无能比，除非天上有仙姝。\n到扬州才见，是处俱无。\n比碧桃、也无二朵，算丹桂、止是一株。\n千万卉，尽花奴。", 
    "rhythmic": "最高楼"
  }, 
  {
    "author": "吴穆仲", 
    "content": "", 
    "rhythmic": "醉蓬莱"
  }, 
  {
    "author": "杨适2", 
    "content": "怨草迷南浦，愁花傍短亭。\n有情歌酒莫催行。\n看取无情花草、也关情。\n旧日临岐曲，而今忍泪听。", 
    "rhythmic": "南柯子・南歌子"
  }, 
  {
    "author": "莫蒙", 
    "content": "长庚入梦夜何其。\n月波迟。\n露华滋。\n珠褓犀帷，生此宁馨儿。\n天上麒麟人不识，森，骏权奇。\n文章锦绣识新机。\n国风诗。\n楚人词。", 
    "rhythmic": "江城子"
  }, 
  {
    "author": "李", 
    "content": "白玉肌肤，清冰神彩，仙妃何事烟村。\n自然标韵，羞入百花群。\n不易盈盈瘦质，犯寒腊、独作春温。\n溪桥外，斜枝半吐，行客一销魂。\n清香无处著，雪中暗认，月下空闻。\n算谁许幽人，相伴芳尊。", 
    "rhythmic": "满庭霜・满庭芳"
  }, 
  {
    "author": "韩驹", 
    "content": "海天向晚，渐霞收馀绮，波澄微绿。\n木落山高真个是，一雨秋容新沐。\n唤起嫦娥，撩云拨雾，驾此一轮玉。\n桂华疏淡，广寒谁伴幽独。\n不见弄玉吹箫，尊前空对此，清光堪掬。\n雾鬓风鬟何处问，云雨巫山六六。\n珠斗斓，银河清浅，影转西楼曲。\n此情谁会，倚风三弄横竹。", 
    "rhythmic": "念奴娇"
  }, 
  {
    "author": "韩驹", 
    "content": "", 
    "rhythmic": "失调名"
  }, 
  {
    "author": "颜博文", 
    "content": "草草书传锦字，厌厌梦绕梅花。\n海山无计驻星槎。\n肠断芭蕉影下。\n缺月旧时庭院，飞云到处人家。\n而今赢得鬓先华。\n说著多情已怕。", 
    "rhythmic": "西江月"
  }, 
  {
    "author": "颜博文", 
    "content": "夜萧索。\n侧耳听、清海楼头吹角。\n停归棹、不觉重门闭，恨只恨、暮潮落。", 
    "rhythmic": "品令"
  }, 
  {
    "author": "沈与求", 
    "content": "云幕垂垂不掩关，落鸿孤没有无间。\n雪花欺鬓一年残。\n欲把小梅还斗雪，冷香嫌怕乱沈檀。\n恼人归梦绕江干。", 
    "rhythmic": "浣溪沙"
  }, 
  {
    "author": "沈与求", 
    "content": "花信催春入帝关。\n玉争腊去留间。\n不禁风力又吹残。\n客舍不眠清夜冷，萦愁一缕袅旃檀。\n空庭月落斗栏干。", 
    "rhythmic": "浣溪沙"
  }, 
  {
    "author": "沈与求", 
    "content": "华灯高宴水精宫。\n浪花中。\n意无穷。\n十载江湖，重绾汉符铜。\n应有青藜存往事，人缥缈，佩丁东。\n卧听萧寺响疏钟。\n渡溪风。\n转空。", 
    "rhythmic": "江城子"
  }, 
  {
    "author": "沈与求", 
    "content": "鱼龙戏舞近幽宫。\n乱山中。\n似途穷。\n绿野堂深，门敞兽铺铜。\n无限青瑶攒峭壁，花木老，映西东。\n消磨万事酒千锺。\n一襟风。\n鬓霜。", 
    "rhythmic": "江城子"
  }, 
  {
    "author": "陈东", 
    "content": "谁斫碧琅，影撼半庭风月。\n尚有岁寒心在，留得数根华发。", 
    "rhythmic": "秦刷子"
  }, 
  {
    "author": "陈东", 
    "content": "风动一轩花竹，琅青锦薰笼。\n怜才自是宋墙东。\n更识琴心挑弄。\n暮雨乍收寒浅，朝云又起春浓。\n冰肌玉骨信俱融。\n不比巫山闲梦。", 
    "rhythmic": "西江月"
  }, 
  {
    "author": "陈东", 
    "content": "半生羁旅，几度经元夜。\n长是竞虚名，把良宵、等闲弃舍。\n去年元夜，道得□身闲，依旧是，客长安，寂寞孤眠者。\n今年元夜。\n也则非乡社。\n却有人□约，携手□、灯前月下。\n那知风雨，此事又参差，成怨恨，独凄惶，清泪淆然洒。", 
    "rhythmic": "蓦山溪"
  }, 
  {
    "author": "陈东", 
    "content": "我笑牛郎织女，一年一度相逢。\n欢情尽逐晓云空。\n愁损舞莺歌凤。\n牛女而今笑我，七年独卧西风。\n西风还解过江东。\n为报佳期入梦。", 
    "rhythmic": "西江月"
  }, 
  {
    "author": "姚孝宁", 
    "content": "素娥睡起，驾冰轮碾破，一天秋绿。\n醉倚高楼风露下，凛凛寒生肌粟。\n横管孤吹，龙吟风劲，雪浪翻银屋。\n壮游回首，会稽何限修竹。\n今夜对月依然，尊前须快泻，山头鸣瀑。\n吸此清光倾肺腑，洗我明珠千斛。\n只恐蝉娟，明年依旧，衰鬓先成鹄。\n举杯相劝，为予且挂团玉。", 
    "rhythmic": "念奴娇"
  }, 
  {
    "author": "胡松年", 
    "content": "月上疏帘，风射小窗，孤馆岑寂。\n一杯强洗愁怀，万里堪嗟行客。\n乱山无数，晚秋云物苍然，何如轻抹淮山碧。\n喜气拂征衣，作眉间黄色。\n役役。\n马头尘暗斜阳，陇首路回飞翼。\n梦里姑苏城外，钱塘江北。", 
    "rhythmic": "石州词・石州慢"
  }, 
  {
    "author": "胡松年", 
    "content": "歌阕阳关，肠断短亭，惟有离别。\n画船送我薰风，瘦马迎人飞雪。\n平生幽梦，岂知塞北江南，而今真叹河山阔。\n屈指数分携，早许多时节。\n愁绝。\n雁行点点云垂，木叶霏霏霜滑。\n正是荒城落日，空山残月。", 
    "rhythmic": "石州词・石州慢"
  }, 
  {
    "author": "李持正", 
    "content": "星河明淡。\n春来深浅。\n红莲正、满城开遍。\n禁街行乐，暗尘香拂面。\n皓月随人近远。\n天半鳌山，光动凤楼两观。\n东风静、珠帘不卷。", 
    "rhythmic": "明月逐人来"
  }, 
  {
    "author": "李持正", 
    "content": "小桃枝上春风早，初试薄罗衣。\n年年乐事，华灯竞处，人月圆时。\n禁街箫鼓，寒轻夜永，纤手重携。\n更阑人散，千门笑语，声在帘帏。", 
    "rhythmic": "人月圆令・人月园"
  }, 
  {
    "author": "王道亨", 
    "content": "刘郎自是桃花主。\n不许春风闲度。\n春色易随风去。\n片片伤春暮。\n返魂不用清香炷。\n却有梅花淡伫。\n从此镇长相顾。\n不怨飘残雨。", 
    "rhythmic": "桃源忆故人"
  }, 
  {
    "author": "江致和", 
    "content": "喜元宵三五，纵马御柳沟东。\n斜日映珠帘，瞥见芳容。\n秋水娇横俊眼，腻雪轻铺素胸。\n爱把菱花，笑匀粉面露春葱。\n徘徊步懒，奈一点、灵犀未通。\n怅望七香车去，慢辗春风。", 
    "rhythmic": "五福降中天"
  }, 
  {
    "author": "韩璜", 
    "content": "秋光如水。\n酿作鹅黄蚁。\n散入千岩佳树里。\n惟许修门人醉。\n轻钿重上风鬟。\n不禁月冷霜寒。\n步障深沈归去，依然愁满江山。", 
    "rhythmic": "清平乐"
  }, 
  {
    "author": "李邦献", 
    "content": "薰沈刻蜡工夫巧。\n蜜脾锁碎金锺小。\n别是一般香。\n解教人断肠。\n冰霜相与瘦。\n清在江梅右。\n念我忍寒来。\n怜君特地开。", 
    "rhythmic": "菩萨蛮"
  }, 
  {
    "author": "宋齐愈", 
    "content": "霏霏疏影转征鸿。\n人语暗香中。\n小桥斜渡，西亭深院，水月朦胧。\n人间不是藏春处，玉笛晓霜空。\n江南树树，黄垂密雨，绿涨薰风。", 
    "rhythmic": "眼儿媚"
  }, 
  {
    "author": "宋江", 
    "content": "天南地北。\n问乾坤何处，可容狂客。\n借得山东烟水寨，来买凤城春色。\n翠袖围香，鲛绡笼玉，一笑千金值。\n神仙体态，薄幸如何销得。\n回想芦叶滩头，蓼花汀畔，皓月空凝碧。\n六六雁行连八九，只待金鸡消息。\n义胆包天，忠肝盖地，四海无人识。\n闲愁万种，醉乡一夜头白。", 
    "rhythmic": "念奴娇"
  }, 
  {
    "author": "袁", 
    "content": "频瞻礼。\n喜升平、又逢元宵佳致。\n鳌山高耸翠。\n对端门、珠玑交制。\n似嫦娥降仙宫，乍临凡世。\n恩露匀施，凭御栏、圣颜垂视。\n撒金钱，乱抛坠。\n万姓推抢没理会。", 
    "rhythmic": "撒金钱"
  }, 
  {
    "author": "袁", 
    "content": "眉黛轻分，惯学玉真梳掠。\n艳容可画，那精神怎貌。\n鲛绡映玉，钿带双穿缨络。\n歌音清丽，舞腰柔弱。\n宴罢瑶池，御风跨皓鹤。\n凤凰台上，有萧郎共约。", 
    "rhythmic": "传言玉女"
  }, 
  {
    "author": "连仲宣", 
    "content": "暗黄著柳，渐寒威收敛，日和风细。\n□□端门初锡宴，郁郁葱葱佳气。\n太一行春，青藜照夜，夜色明如水。\n鳌山彩结，恍然移在平地。\n曲盖初展湘罗，玉皇香案，近雕阑十二。\n夹道红帘齐卷上，两行绝新珠翠。\n清跸声乾，传柑宴罢，闪闪星球坠。\n下楼归去，觚月衔龙尾。", 
    "rhythmic": "念奴娇"
  }, 
  {
    "author": "邢俊臣", 
    "content": "巍峨万丈与天高。\n物轻人意重，千里送鹅毛。", 
    "rhythmic": "临江仙"
  }, 
  {
    "author": "邢俊臣", 
    "content": "远来犹自忆梁陈。\n江南无好物，聊赠一枝春。", 
    "rhythmic": "临江仙"
  }, 
  {
    "author": "邢俊臣", 
    "content": "用心勤苦是新诗。\n吟安一个字，拈断数茎髭。", 
    "rhythmic": "临江仙"
  }, 
  {
    "author": "邢俊臣", 
    "content": "扪窗摸户入房来。\n笙歌归院落，灯火下楼台。", 
    "rhythmic": "临江仙"
  }, 
  {
    "author": "邢俊臣", 
    "content": "酥胸露出白皑皑。\n遥知不是雪，为有暗香来。", 
    "rhythmic": "临江仙"
  }, 
  {
    "author": "邢俊臣", 
    "content": "只愁歌舞罢，化作彩云飞。", 
    "rhythmic": "临江仙"
  }, 
  {
    "author": "幼卿", 
    "content": "目送楚云空。\n前事无踪。\n谩留遗恨锁眉峰。\n自是荷花开较晚，孤负东风。\n客馆叹飘蓬。\n聚散匆匆。\n扬鞭那忍骤花骢。\n望断斜阳人不见，满袖啼红。", 
    "rhythmic": "浪淘沙"
  }, 
  {
    "author": "蒋氏女", 
    "content": "朝云横渡。\n辘辘车声如水去。\n白草黄沙。\n月照孤村三两家。\n飞鸿过也。\n万结愁肠无昼夜。\n渐近燕山。\n回首乡关归路难。", 
    "rhythmic": "减字木兰花"
  }, 
  {
    "author": "蔡楠", 
    "content": "病酒厌厌与睡宜。\n珠帘罗幕卷银泥。\n风来绿树花含笑，恨入西楼月敛眉。\n惊瘦尽，怨归迟。\n休将桐叶更题诗。\n不知桥下无情水，流到天涯是几时。", 
    "rhythmic": "鹧鸪天"
  }, 
  {
    "author": "蔡楠", 
    "content": "碧梧转影，正露冷天高，凉生襟袖。\n此夕清辉，谁信道、夜色居然如昼。\n玉斧重修，宝奁初启，万里寒光透。\n将军高会，翠鬟争劝尊酒。\n遥想地近仙丘，碧山高处，引手攀星斗。\n醉嘱娥，惟但愿、月与佳人长久。\n罗覆银鞍，雨抛金甲，赢得诗千首。\n掀髯一笑，此怀人解知否。", 
    "rhythmic": "念奴娇"
  }, 
  {
    "author": "蔡楠", 
    "content": "手染橙芗，杯摇烛影，夜阑人意醺酣。\n故人惜别，却酒更清谈。\n只合相从老矣，知何事、还著征衫。\n流年晚，长途匹马，奔走亦何堪。\n江潭。\n摇落後，云嘘绝壁，雪舞空岩。\n念行人归鬓，今已毵毵。\n往事真成梦里，十年恨、江北江南。\n休凝伫，霜风卷地，寒日又西衔。", 
    "rhythmic": "满庭芳"
  }, 
  {
    "author": "蔡楠", 
    "content": "夕阳低户水当楼。\n风烟惨淡秋。\n乱云飞尽碧山留。\n寒沙卧海鸥。\n浑似画，只供愁。\n相看空泪流。", 
    "rhythmic": "摊破诉衷情・诉衷情"
  }, 
  {
    "author": "蔡楠", 
    "content": "栏干十二绕层楼。\n珠帘卷素秋。\n当年尊酒屡迟留。\n识公惟白鸥。\n才得趣，又成愁。\n情锺我辈流。", 
    "rhythmic": "摊破诉衷情・诉衷情"
  }, 
  {
    "author": "蔡楠", 
    "content": "狂滥生涯今几许。\n敕赐湖天，万顷烟波主。\n约我小舟同老去。\n要前一叶风掀舞。\n邂逅同寻溪上路。\n淡墨题诗，正在云深处。", 
    "rhythmic": "凤栖梧・蝶恋花"
  }, 
  {
    "author": "李久善", 
    "content": "东君试手，向南枝著意，争先时节。\n纵有丹青谁便忍，轻点肌肤冰雪。\n色借琼瑰，香分兰麝，元自标孤洁。\n冲寒独秀，误他多少蜂蝶。\n缟练不染缁尘，算来□合是，广寒宫阙。\n未问阳和先占取，前村一溪风月。\n留取清芬，主张真态，驿使休轻折。\n梢头青子，异时风味甚别。", 
    "rhythmic": "念奴娇"
  }, 
  {
    "author": "李久善", 
    "content": "莺掷垂杨，一点黄金溜。", 
    "rhythmic": "蝶恋花"
  }, 
  {
    "author": "宝月", 
    "content": "清江平淡，疏雨和烟染。\n春在广寒宫，付江梅、先开素艳。\n年年第一，相见越溪东，云体态，雪精神，不把年华占。\n山亭水榭，别恨多销黯。\n又是主人来，更不辜、香心一点。\n题诗才思，清似玉壶冰，轻回顾，落尊前，桃杏声华减。", 
    "rhythmic": "蓦山溪"
  }, 
  {
    "author": "宝月", 
    "content": "斜日平山寒已薄。\n雪过松梢，犹有残英落。\n晚色际天天似幕。\n一尊先与东风约。\n邀得红梅同宴乐。\n酒面融春，春满纤纤萼。", 
    "rhythmic": "鹊踏枝・蝶恋花"
  }, 
  {
    "author": "宝月", 
    "content": "春遇瑶池，长空飞下残英片。\n素光围练。\n寒透笙歌院。\n莫把寿阳，妆信传书箭。\n掩香面。\n汉宫寻遍。\n月里还相见。", 
    "rhythmic": "点绛唇"
  }, 
  {
    "author": "宝月", 
    "content": "", 
    "rhythmic": "失调名"
  }, 
  {
    "author": "宝月", 
    "content": "脉脉春心，情人渐远，难托离愁。\n雨後寒轻，风前香软，春在梨花。\n行人倚棹天涯。\n酒醒处、残阳乱鸦。\n门外秋千，墙头红粉，深院谁家。", 
    "rhythmic": "柳梢青"
  }, 
  {
    "author": "宝月", 
    "content": "庚岭香前亲写得。\n子细看、粉匀无迹。\n月殿休寻觅。\n姑射人来，知是曾相识。\n不要青春闲用力。\n也会寄、江南信息。", 
    "rhythmic": "惜双双・惜分飞"
  }, 
  {
    "author": "宝月", 
    "content": "广寒晓驾，姑射寻仙侣。\n偷被霜华送将去。\n过越岭、栖息南枝，匀妆面、凝酥轻聚。\n爱横管孤度陇头声，尽拚得幽香，为君分付。\n水亭山驿，衰草斜阳，无限行人断肠处。\n尽为我、留得多情，何须待、春风相顾。\n任倒断深思向梨花，也无奈，寒食几番春雨。", 
    "rhythmic": "洞仙歌"
  }, 
  {
    "author": "苏仲及", 
    "content": "问梅何事，对岩东微笑，暗中轻馥。\n韵绝姿高直下视，红紫端如童仆。\n绕树千回，临风三嗅，待与论心曲。\n何人还解，为伊特地青目。\n潇洒些个精神，谁怜孤瘦，正无语幽独。\n不许春知应自负，一生风月心足。\n傲雪难陪，欺霜无伴，耿耿横修竹。\n纷纷桃李，□□□□□□。", 
    "rhythmic": "念奴娇"
  }, 
  {
    "author": "赵耆孙", 
    "content": "金谷先春，见乍开江梅，晶明玉腻。\n珠帘院落，人静雨疏烟细。\n横斜带月，又别是、一般风味。\n金尊里。\n任遗英乱点，残粉低坠。\n惆怅杜陇当年，念水远天长，故人难寄。\n山城倦眼，无绪更看桃李。\n当时醉魄，算依旧、裴回花底。", 
    "rhythmic": "远朝归"
  }, 
  {
    "author": "费时举", 
    "content": "黄苞初绽，谁向江头寄。\n天赋与清香，笑红颜、呈妖逞媚。\n低垂花面，不与众争妍，春尚未。\n先群卉。\n独禀中央气。\n何须施巧，点缀芳丛里。\n只恐暗寻香，误蜂儿、归来故垒。\n玉纤攀处，金钏色相宜，朔风寒，空雪坠。\n痛赏休辞醉。", 
    "rhythmic": "蓦山溪"
  }, 
  {
    "author": "刘均国", 
    "content": "千里月，千山雪。\n梅花正落寒时节。\n一枝昂。\n一枝藏。\n清香冷艳、天赋与孤光。\n孤光似被珠帘隔。\n风度烟遮好颜色。\n粉垂垂。\n玉累累。\n先春挺秀，不管百花知。\n似霜结。\n与霜别。\n莫使幽人容易折。\n短墙边。\n矮窗前。\n横斜峭影，重叠斗婵娟。\n黄昏惯听楼头角。\n只恐听时零乱落。\n醉来看。", 
    "rhythmic": "梅花引"
  }, 
  {
    "author": "权无染", 
    "content": "水国云乡，冰魂雪魄，朝来新领春还。\n便未怕、天暄蜂蝶，笛转羌蛮。\n一树垂云似画，香暗暗、白浅红班。\n东风外，清新雪月，潇洒溪山。\n应是飞琼弄玉，天不管、年年谪向人间。\n占芳事，铅华一洗，红叶俱残。", 
    "rhythmic": "凤凰台忆吹箫・凤凰台上忆吹箫"
  }, 
  {
    "author": "权无染", 
    "content": "洗尽铅华污，玉颜自发轻红。\n无言雪月黄昏後，别是个丰容。", 
    "rhythmic": "乌夜啼"
  }, 
  {
    "author": "权无染", 
    "content": "照水金莲小，披风宝麝浮。\n雪中开占百花头。\n一味潇潇洒洒、自风流。\n病态含春瘦，芳魂傍月愁。\n轻烟微雨更清幽。\n遮莫姚黄相并、也应羞。", 
    "rhythmic": "南歌子"
  }, 
  {
    "author": "权无染", 
    "content": "一点檀心紫，千重粉翅光。\n蔷薇水浸淡鹅黄。\n别是一般风韵、断人肠。\n有艳难欺雪，无花可此香。\n寻思无计与幽芳。\n除是玉人清瘦、道家妆。", 
    "rhythmic": "南歌子"
  }, 
  {
    "author": "权无染", 
    "content": "琼英雪艳岭梅芳。\n天付与清香。\n向腊後春前，解压万花，先占东阳。", 
    "rhythmic": "孤馆深沈"
  }, 
  {
    "author": "南山居士", 
    "content": "满眼寒姿，桂蟾匀素，霜女同莹。\n野屋喷香，池波弄影，仿佛鸾窥镜。\n一枝堪寄，天涯远信，惆怅塞鸿难倩。\n这情怀、厌厌怎向，无人伴我孤另。\n风凄露冷。\n仙郎此夜，若许枕衾相并。\n解吐芳心，绸缪共约，学取双交颈。\n好天难遇，从今一去，荏苒後期无定。\n把柔肠、千萦万断，为伊薄幸。", 
    "rhythmic": "永遇乐"
  }, 
  {
    "author": "南山居士", 
    "content": "玉骨冰肌，野墙山径，烟雨萧索。\n公子豪华，贪红恋紫，谁分怜孤萼。\n想应窥见，潘毛相似，故把素怀相托。\n岂知人、年来闷损，被名利拘缚。\n当歌对酒，如痴如梦，欲笑啼痕先落。\n二十年前，欢娱一醉，不忍思量著。\n衾寒枕冷，不教孤另，不是自家情薄。\n枉将心、千尤万，算应著。", 
    "rhythmic": "永遇乐"
  }, 
  {
    "author": "郭仲宣", 
    "content": "腊寒犹重见年芳。\n为花忙。\n倚雕墙。\n准拟巡檐，一笑但清狂。\n冷蕊疏枝浑不奈，凭折取，泛清觞。\n扬州春梦两微茫。\n记娥妆。\n耿冰肠。", 
    "rhythmic": "江神子・江城子"
  }, 
  {
    "author": "邵叔齐", 
    "content": "淡泊疏篱隔。\n寂寞官桥侧。\n绿萼青枝风尘外，别是一般姿质。\n念天涯、憔悴各飘零，记初曾相识。\n雪里清寒逼。\n月下幽香袭。", 
    "rhythmic": "连理枝"
  }, 
  {
    "author": "邵叔齐", 
    "content": "兰摧蕙折，霜重晓风恶。\n长安何处，孤根谩自托。\n水寒断续溪桥，月破黄昏院落。\n相逢俨然瘦削。\n最萧索。\n星星蓬鬓，杳杳家山路正貌。\n攀枝嗅蕊，露陪清泪阁。", 
    "rhythmic": "扑蝴蝶"
  }, 
  {
    "author": "邵叔齐", 
    "content": "不比江梅粉作华。\n天香肯作俗香夸。\n高悬蜡蓓蜂房密，遍挂金锺雁字斜。\n侵月影，上窗纱。\n中央颜色自仙家。\n玉人插向乌云畔，浑似灵犀正透芽。", 
    "rhythmic": "鹧鸪天"
  }, 
  {
    "author": "李子正", 
    "content": "梅萼香嫩。\n雪里开时春粉润。\n雨蕊风枝。\n暗与黄昏取次宜。\n日边月下。\n休问初开兼欲谢。", 
    "rhythmic": "减兰十梅・减字木兰花"
  }, 
  {
    "author": "李子正", 
    "content": "东风吹暖。\n轻动枝头娇艳颤。\n成片惊飞。\n不是城南画角吹。\n香英飘处。\n定向寿阳妆阁去。", 
    "rhythmic": "减兰十梅・减字木兰花"
  }, 
  {
    "author": "李子正", 
    "content": "潇潇细雨。\n雨歇芳菲犹淡伫。\n密洒轻笼。\n湿遍柔枝香更浓。\n琼腮微腻。\n疑是凝酥初点缀。", 
    "rhythmic": "减兰十梅・减字木兰花"
  }, 
  {
    "author": "李子正", 
    "content": "六花飞素。\n飘入枝头无觅处。\n密缀轻堆。\n只似香苞次第开。\n栏边欲坠。\n姑射山头人半醉。", 
    "rhythmic": "减兰十梅・减字木兰花"
  }, 
  {
    "author": "李子正", 
    "content": "寒蟾初满。\n正是枝头开烂熳。\n素质笼明。\n多少风姿无限情。\n暗香疏影。\n冰麝萧萧山驿静。", 
    "rhythmic": "减兰十梅・减字木兰花"
  }, 
  {
    "author": "李子正", 
    "content": "腾腾初照。\n半拆琼苞还似笑。\n莫近柔条。\n只恐凝酥暖欲消。\n三竿已上。\n点缀胭脂红荡漾。", 
    "rhythmic": "减兰十梅・减字木兰花"
  }, 
  {
    "author": "李子正", 
    "content": "急催银漏。\n渐渐纱窗明欲透。\n点检花枝。\n晓笛吹时几片飞。\n淡烟初破。\n仿佛夜来飞几朵。", 
    "rhythmic": "减兰十梅・减字木兰花"
  }, 
  {
    "author": "李子正", 
    "content": "天寒欲暮。\n别有一般姿媚处。\n半载斜阳。\n宝鉴微开试晚妆。\n淡烟轻处。\n渐近黄昏香暗渡。", 
    "rhythmic": "减兰十梅・减字木兰花"
  }, 
  {
    "author": "李子正", 
    "content": "阳和初布。\n入萼春红才半露。\n暖律潜催。\n与占百花头上开。\n香英微吐。\n折赠一枝人已去。", 
    "rhythmic": "减兰十梅・减字木兰花"
  }, 
  {
    "author": "李子正", 
    "content": "香苞渐少。\n满地残英寒不扫。\n传语东君。\n分付南枝桃李春。\n东风吹暖。\n南北枝头开烂熳。", 
    "rhythmic": "减兰十梅・减字木兰花"
  }, 
  {
    "author": "房舜卿", 
    "content": "与君别。\n相思一夜梅花发。\n梅花发。\n凄凉南浦，断桥斜月。\n盈盈微步凌波袜。\n东风笑倚天涯阔。\n天涯阔。\n一声羌管，暮云愁绝。", 
    "rhythmic": "忆秦娥"
  }, 
  {
    "author": "房舜卿", 
    "content": "蕙死兰枯待返魂。\n暗香梅上又重闻。\n粉妆额子，多少画难真。", 
    "rhythmic": "玉交枝・忆秦娥"
  }, 
  {
    "author": "石耆翁", 
    "content": "借问枝头昨夜春。\n已传消息到柴门。\n频看秀色无多艳，拖得清香不见痕。\n山矗矗，水粼粼。\n村南村北冷销魂。\n人间不识春风面，羞见瑶台破月明。", 
    "rhythmic": "鹧鸪天"
  }, 
  {
    "author": "石耆翁", 
    "content": "半夜六龙飞海峤。\n漾鳌波，露出珊瑚小。\n玉粉枝头春意早。\n东风未绿瀛洲草。\n姑射仙人真窃窕。\n净练明妆，如伴商岩老。\n梦入水云闲缥缈。\n一楼明月千山晓。", 
    "rhythmic": "蝶恋花"
  }, 
  {
    "author": "杜安道", 
    "content": "晓镜初妆玉粉，轻风暗递幽香。\n闲随月影到寒塘。\n忘却人间天上。\n雪意空惊春意，孤芳已断年芳。\n从教驿使为伊忙。\n乞个寿阳宫样。", 
    "rhythmic": "西江月"
  }, 
  {
    "author": "史远道", 
    "content": "墙头梅蕊一枝新。\n宋玉东邻算未真。\n折与冰姿绰约人。", 
    "rhythmic": "独脚令・忆王孙"
  }, 
  {
    "author": "郭仲循", 
    "content": "靓妆才学春无价。\n腮粉额黄宫样画。\n妖娆闲倚曲阑边，孤净不胜微月下。\n牵情群蕊临风亚。", 
    "rhythmic": "玉楼春"
  }, 
  {
    "author": "范梦龙", 
    "content": "试问前村深雪里，小梅未放云英。\n阳和先到锦官城。\n南枝初破粉，东阁有馀清。\n人在高楼横怨管，寄将陇客新声。\n西园下晚看飞琼。\n春风催结子，金鼎待调羹。", 
    "rhythmic": "临江仙"
  }, 
  {
    "author": "薛几圣", 
    "content": "雪月照梅溪畔路。\n幽姿背立无言语。\n冷浸瘦枝清浅处。\n香暗度。\n妆成处士横斜句。\n浑似玉人常淡伫。\n菱花相对成清楚。\n谁解小图先画取。\n天欲曙。\n恐随月色云间去。", 
    "rhythmic": "渔家傲"
  }, 
  {
    "author": "马咸", 
    "content": "", 
    "rhythmic": "遂宁好"
  }, 
  {
    "author": "洪皓", 
    "content": "不假施朱，鹤翎初试轻红亚。\n为栽堂下。\n更咏樵人画。\n绿叶青枝，辨认诗亏价。\n休催也。\n忍寒郊野。\n留待东坡马。", 
    "rhythmic": "点绛唇"
  }, 
  {
    "author": "洪皓", 
    "content": "耐久芳馨，拟将蜂蜡龙涎亚。\n化工裁下。\n风韵胜如画。\n鼻观先通，顿减沈檀价。\n思量也。\n梦游吴野。\n凭仗神为马。", 
    "rhythmic": "点绛唇"
  }, 
  {
    "author": "洪皓", 
    "content": "蜂房馀液。\n写就南枝凌正色。\n折干垂芳。\n点缀如生秘暗香。\n寿阳妆样。\n纤手拈来簪髻上。\n恍若还家。\n暂睹真花压百花。", 
    "rhythmic": "减字木兰花"
  }, 
  {
    "author": "洪皓", 
    "content": "鳌山凤阙，多少飞琼侣。\n俟翠华临，庆新春、金波盈五。\n莲灯开遍，侍从尽登楼，簪花赴。\n传柑处。\n咫尺聆天语。\n厌厌欲罢，宣劝犹旁午。\n扶上玉花骢，更踟蹰、梨园四部。\n追思往事，一夕九回肠，皇恩溥。\n归期阻。\n引领江南路。", 
    "rhythmic": "蓦山溪"
  }, 
  {
    "author": "洪皓", 
    "content": "属三秋正半，暮云敛、月舒圆。\n误惊鹤鸣皋，栖乌绕树，魑魅惊旋。\n寻常对三五夜，纵清光、皎洁未精妍。\n须是风高气爽，一轮绝後光前。\n无偏。\n故国迢迢，千万里、共婵娟。\n但陟屺瞻驰，高楼念远，宁不凄然。", 
    "rhythmic": "木兰花慢"
  }, 
  {
    "author": "洪皓", 
    "content": "对金商暮节，此时客、意难忘。\n正卉木凋零，蛩韵切，宾雁南翔。\n东篱有黄蕊绽，是幽人、最爱折浮觞。\n须信凌霜可赏，任他落帽清狂。\n茫茫。\n去国三年，行万里、过重阳。\n奈眷恋庭闱，矜怜幼稚，坠泪回肠。", 
    "rhythmic": "木兰花慢"
  }, 
  {
    "author": "洪皓", 
    "content": "丧乱佳辰不易攀。\n四逢寒食尽投闲。\n踏青无处想家山。\n麟殿阻趋陪内宴，萱堂遥忆侍慈颜。\n感时双泪滴潺潺。", 
    "rhythmic": "浣溪沙"
  }, 
  {
    "author": "洪皓", 
    "content": "南北渝盟久未和。\n斯民涂炭死亡多。\n不知何日戢干戈。\n赖有兴王如世祖，况闻谋帅得廉颇。\n蔺卿全璧我蹉跎。", 
    "rhythmic": "浣溪沙"
  }, 
  {
    "author": "洪皓", 
    "content": "冷落天涯今一纪，谁怜万里无家。\n三闾憔悴赋怀沙。\n思新增怅望，吊影觉斜。\n兀坐书堂真可怪，销忧酒难赊。\n因人成事耻矜夸。\n何时还使节，踏雪看梅花。", 
    "rhythmic": "临江仙"
  }, 
  {
    "author": "洪皓", 
    "content": "天涯除馆忆江梅。\n几枝开。\n使南来。\n还带馀杭、春信到燕台。\n准拟寒英聊慰远，隔山水，应销落，赴诉谁。\n空恁遐想笑摘蕊。\n断回肠，思故里。\n漫弹绿绮。\n引三弄、不觉魂飞。", 
    "rhythmic": "江梅引・江城梅花引"
  }, 
  {
    "author": "洪皓", 
    "content": "春还消息访寒梅。\n赏初开。\n梦吟来。\n映雪衔霜、清绝绕风台。\n可怕长洲桃李妒，度香远，惊愁眼，欲媚谁。\n曾动诗兴笑冷蕊。\n效少陵，惭下里。\n万株连绮。\n叹金谷、人坠莺飞。", 
    "rhythmic": "江梅引・江城梅花引"
  }, 
  {
    "author": "洪皓", 
    "content": "重闺佳丽最怜梅。\n牖春开。\n学妆来。\n争粉翻光、何遽落梳台。\n笑坐雕鞍歌古曲，催玉柱，金卮满，劝阿谁。\n贪为结子藏暗蕊。\n敛蛾眉，隔千里。\n旧时罗绮。\n已零散、沈谢双飞。", 
    "rhythmic": "江梅引・江城梅花引"
  }, 
  {
    "author": "洪皓", 
    "content": "去年湖上雪欺梅。\n片云开。\n月飞来。\n雪月光中、无处认楼台。\n今岁梅开依旧雪，人如月，对花笑，还有谁。\n一枝两枝三四蕊。\n想西湖，今帝里。\n彩笺烂绮。\n孤山外、目断云飞。", 
    "rhythmic": "江梅引・江城梅花引"
  }, 
  {
    "author": "洪皓", 
    "content": "臂上萸囊悬已满。\n杯中菊蕊浮无限。\n纵使登高宁忍看。\n昏复旦。\n心肠似铁还须断。\n岁月川流难把玩。\n平生万事思量遍。\n但对割愁山似剑。\n聊自劝。\n东坡海岛犹三见。", 
    "rhythmic": "渔家傲"
  }, 
  {
    "author": "洪皓", 
    "content": "圃蕙庭桐凋大半。\n西风不借行人便。\n不用留题明月观。\n西园宴。\n颜酡浪说觞无算。\n万斛羁愁推不远。\n千杯鲁酒何曾见。\n却羡南宾凫与雁。\n行不乱。\n哀鸣直到翻江岸。", 
    "rhythmic": "渔家傲"
  }, 
  {
    "author": "洪皓", 
    "content": "□□□□□□□。\n□□□□□□□。\n□□□□□□□。\n□□□。\n□□□□□□□。\n正念当筵人已换。\n疏砧又捣谁家练。\n独坐愁吟搔首乱。\n肠欲断。\n凭高不见吴宫殿。", 
    "rhythmic": "渔家傲"
  }, 
  {
    "author": "洪皓", 
    "content": "侍宴乐游游赏惯。\n今兹吊影难呼伴。\n欲上望乡台复倦。\n愁满眼。\n琵琶莫写昭君怨。\n满目平芜无足玩。\n南冠未税徒增欢。\n万里庭闱安否断。\n形魂散。\n此身何暇穷游观。", 
    "rhythmic": "渔家傲"
  }, 
  {
    "author": "洪皓", 
    "content": "试问春归何处。\n蜂懒蝶忙来去。\n婉娩倦寻芳，偶遂涉园成趣。\n莺语。", 
    "rhythmic": "忆仙姿・如梦令"
  }, 
  {
    "author": "洪皓", 
    "content": "乍到园亭清处。\n面面此君忘去。\n把酒挹幽人，仰止七贤高趣。\n吴语。", 
    "rhythmic": "忆仙姿・如梦令"
  }, 
  {
    "author": "洪皓", 
    "content": "小憩书斋胡处。\n闲取响泉调去。\n是事不关心，自得曲中深趣。\n无语。", 
    "rhythmic": "忆仙姿・如梦令"
  }, 
  {
    "author": "洪皓", 
    "content": "燕敞画堂深处。\n夜艾不知归去。\n忍醉作歌词，要引遏云奇趣。\n娇语。", 
    "rhythmic": "忆仙姿・如梦令"
  }, 
  {
    "author": "蔡伸", 
    "content": "醉击玉壶缺，恨写绿琴哀。\n悠悠往事谁问，离思渺难裁。\n绿野堂前桃李，燕子楼中歌吹，那忍首重回。\n唯有旧时月，远远逐人来。\n小庭空，清夜永，独徘徊。\n伴人幽怨，一枝潇洒陇头梅。\n肠断云帆西去，目送烟波东注，千里接长淮。\n为我将双泪，好过楚王台。", 
    "rhythmic": "水调歌头"
  }, 
  {
    "author": "蔡伸", 
    "content": "亭皋木叶下，原隰菊花黄。\n凭高满眼秋意，时节近重阳。\n追想彭门往岁，千骑云屯平野，高宴古球场。\n吊古论兴废，看剑引杯长。\n感流年，思往事，重凄凉。\n当时坐间英俊，强半已凋亡。\n慨念平生豪放，自笑如今霜鬓，漂泊水云乡。\n已矣功名志，此意付清觞。", 
    "rhythmic": "水调歌头"
  }, 
  {
    "author": "蔡伸", 
    "content": "相逢非草草，分袂太匆匆。\n征裘泪痕遍，眸子怯酸风。\n天际孤帆难驻，柳外香望断，云雨各西东。\n回首重城远，楼观暮烟中。\n黯销魂，思陈事，已成空。\n东郊胜赏，归路骑马踏残红。\n月下一樽芳酒，凭阑几曲清歌，别後少人同。\n为问桃花脸，一笑为谁容。", 
    "rhythmic": "水调歌头"
  }, 
  {
    "author": "蔡伸", 
    "content": "烟锁长堤，云横孤屿，断桥流水溶溶。\n凭阑凝望，远目送征鸿。\n桃叶溪边旧事，如春梦、回首无踪。\n难忘处，紫薇花下，清夜一尊同。\n东城，携手地，寻芳选胜，赏遍珍丛。\n念紫箫声阕，燕子楼空。\n好是卢郎未老，佳期在、端有相逢。\n重重恨，聊凭红叶，和泪寄西风。", 
    "rhythmic": "满庭芳"
  }, 
  {
    "author": "蔡伸", 
    "content": "风卷龙沙，云垂平野，晚来密雪交飞。\n坐看阑槛，琼蕊遍寒枝。\n妆点兰房景致，金铺掩、帘幕低垂。\n红炉畔，浅斟低唱，天色正相宜。\n更阑，人半醉，香肌玉暖，宝髻云。\n又何须高会，梁苑瑶池。\n堪笑子猷访戴，清兴尽、忍冻空回。\n仍休羡，渔人江上，披得一蓑归。", 
    "rhythmic": "满庭芳"
  }, 
  {
    "author": "蔡伸", 
    "content": "鹦鹉洲边，芙蓉城下，迥然水秀山明。\n小舟双桨，特地访云英。\n惊破兰衾好梦，开朱户、一笑相迎。\n良宵永，南窗皓月，依旧照娉婷。\n别来，无限恨，持杯欲语，恍若魂惊。\n念霎时相见，又惨离情。\n还是匆匆去也，重携手、密语叮咛。\n佳期在，宝钗鸾镜，端不负平生。", 
    "rhythmic": "满庭芳"
  }, 
  {
    "author": "蔡伸", 
    "content": "秦洞花迷，巫阳梦断，夜来曾到蓝桥。\n洞房深处，重许见云翘。\n惠帐残灯耿耿，纱窗外、疏雨萧萧。\n双心字，重衾小枕，玉困不胜娇。\n寻常，愁夜永，今宵更漏，弹指明朝。\n叙深情幽怨，泪香绡。\n记取于飞厚约，丹山愿、别选安巢。\n骖鸾去，青霄路稳，明月共吹箫。", 
    "rhythmic": "满庭芳"
  }, 
  {
    "author": "蔡伸", 
    "content": "玉鼎翻香，红炉叠胜，绮窗疏雨潇潇。\n故人相过，情话款良宵。\n酒晕微红衬脸，横波浸、满眼春娇。\n云屏掩，鸳鸯被暖，枕听寒潮。\n如今，成别恨，临风对月，总是无聊。\n念伤心南陌，执手河桥。\n还似一声春梦，离魂断、楚些难招。\n佳期在，踏青时候，花底听鸣镳。", 
    "rhythmic": "满庭芳"
  }, 
  {
    "author": "蔡伸", 
    "content": "雁落平沙，烟笼寒水，古垒鸣笳声断。\n青山隐隐，败叶萧萧，天际暝鸦零乱。\n楼上黄昏，片帆千里归程，年华将晚。\n望碧云空暮，佳人何处，梦魂俱远。\n忆旧游、邃馆朱扉，小园香径，尚想桃花人面。\n书盈锦轴，恨满金徽，难写寸心幽怨。", 
    "rhythmic": "苏武慢"
  }, 
  {
    "author": "蔡伸", 
    "content": "冰结金壶，寒生罗幕，夜阑霜月侵门。\n翠筠敲竹，疏梅弄影，数声雁过南云。\n酒醒粲枕，怆犹有、残妆泪痕。\n绣衾孤拥，馀香未减，犹是那时熏。\n长记得、扁舟寻旧约，听小窗风雨，灯火昏昏。\n锦才展，琼签报曙，宝钗又是轻分。", 
    "rhythmic": "飞雪满群山"
  }, 
  {
    "author": "蔡伸", 
    "content": "绝代佳人，幽居空谷，绮窗森玉猗猗。\n小舟双桨，重寻旧约，洞房宛是当时。\n夜阑红烛暗，黯相对、浑如梦里。\n旋烘鸳锦，尘生绣帐，香减缕金衣。\n须信有、盟言同皎日，□利牵名役，事与君违。\n□君已许，今生来世，两情到此奚疑。", 
    "rhythmic": "飞雪满群山"
  }, 
  {
    "author": "蔡伸", 
    "content": "画桥流水桃溪路，别是壶中佳致。\n南楼夜月，东窗疏雨，金莲共醉。\n人静回廊，并肩携手，玉芝香里。\n念紫箫声断，巫阳梦觉，人何在、花空委。\n寂寞危栏独倚。\n望仙乡、水云无际。\n芸房花院，重来空锁，苍苔满地。\n物是人非，小池依旧，彩鸳双戏。\n念当时风月，如今怀抱有盈襟泪。", 
    "rhythmic": "水龙吟"
  }, 
  {
    "author": "蔡伸", 
    "content": "孤城暮角，落日边声静。\n醉袖拂危阑，对天末、孤云愁凝。\n吴津楚望，表里抱江山，山隐隐，水迢迢，满目江南景。\n羁怀易感，往事伤重省。\n罗袂残香，鬓星星、忍窥清镜。\n琼英好在，应念玉关遥，凝泪眼，下层楼，回首平林暝。", 
    "rhythmic": "蓦山溪"
  }, 
  {
    "author": "蔡伸", 
    "content": "疏梅雪里，已报东君信。\n冷艳与清香，似一个、人人标韵。\n晚来特地，酌酒慰幽芳，携素手，摘纤枝，插向乌云鬓。\n老来世事，百种皆消尽。\n荣利等浮云，谩汲汲、徒劳方寸。\n花前眼底，幸有赏心人，歌金缕，醉瑶卮，此外君休问。", 
    "rhythmic": "蓦山溪"
  }, 
  {
    "author": "蔡伸", 
    "content": "书云今旦，雪霁严凝候。\n玉辇想回銮，正花覆、千官锦绣。\n周南留滞，清梦绕觚，心耿耿，路迢迢，此际空回首。\n华堂荐寿。\n玉笋持椒酒。\n一曲啭春莺，更祝我、膺时纳佑。\n功名富贵，老去已灰心，唯只愿，捧觞人，岁岁长依旧。", 
    "rhythmic": "蓦山溪"
  }, 
  {
    "author": "蔡伸", 
    "content": "金风玉露，时节清秋候。\n散发步闲亭，对荧荧、一天星斗。\n悲歌慷慨，念远复伤时，心耿耿，发星星，倚杖空搔首。\n区区恋豆。\n岂是甘牛後。\n时命未来间，且只得、低眉袖手。\n男儿此志，肯向死前休，无限事，几多愁，总付杯中酒。", 
    "rhythmic": "蓦山溪"
  }, 
  {
    "author": "蔡伸", 
    "content": "凌空宝观，乍登临、多少伤离情味。\n淼淼烟波吴会远，极目江淮无际。\n槛外长江，楼中红袖，淡荡秋光里。\n一声横吹，半滩鸥鹭起。\n因念邃馆香闺，玉肌花貌，有盈盈仙子。\n弄水题红传密意，宝墨银钩曾寄。\n泪粉香销，碧云□杳，脉脉人千里。\n一弯新月，断肠危栏独倚。", 
    "rhythmic": "念奴娇"
  }, 
  {
    "author": "蔡伸", 
    "content": "岁华晚，念羁怀多感，佳会难卜。\n草草杯盘聊话旧，同剪西窗寒烛。\n翠袖笼香，双蛾敛恨，低按新翻曲。\n无情风雨，断肠更漏催促。\n匆匆归骑难留，鸾屏鸳被，忍良宵孤宿。\n回首幽欢成梦境，唯觉衣襟芬馥。\n海约山盟，云情雨意，何日教心足。\n不如不见，为君一味愁蹙。", 
    "rhythmic": "念奴娇"
  }, 
  {
    "author": "蔡伸", 
    "content": "画堂宴阕，望重帘不卷，轻哑朱户。\n悄悄回廊，惊渐闻、蟋蟀凌波微步。\n酒力融春，香风暗度，携手偎金缕。\n低低笑问，睡得真个稳否。\n因念隔阔经年，除非魂梦里，有时相遇。\n天意怜人心在了，岂信关山遐阻。\n晓色朦胧，柔情倦恋，後约叮咛语。\n休教肠断，楚台朝暮云雨。", 
    "rhythmic": "念奴娇"
  }, 
  {
    "author": "蔡伸", 
    "content": "当年豪放，况朋侪俱是，一时英杰。\n逸气凌云，佳丽地、独占春花秋月。\n冶叶倡条，寻芳选胜，是处曾攀折。\n昔游如梦，镜中空叹华发。\n邂逅萍梗相逢，十年往事，忍尊前重说。\n茂绿成阴春又晚，谁解丁香千结。\n宝瑟弹愁，玉壶敲怨，触目堪愁绝。\n酒阑人静，为君肠断时节。", 
    "rhythmic": "念奴娇"
  }, 
  {
    "author": "蔡伸", 
    "content": "轻雷骤雨，洗千岩浓翠，层峦森列。\n衣袂凉生，丛竹外、时有飞萤明灭。\n云浪鳞鳞，兰舟泛泛，共载一轮月。\n五湖当日，未应此段奇绝。\n归路横玉惊鸾，叫云清似水，悠扬天末。\n玉宇琼林凝望处，依约广寒宫阙。\n老去情锺，此心仍在，未肯甘华发。\n清欢留作，异时嘉话重说。", 
    "rhythmic": "念奴娇"
  }, 
  {
    "author": "蔡伸", 
    "content": "寓目伤怀，逢欢感旧，年来事事疏慵。\n叹身心业重，赋得情浓。\n况是离多会少，难忘雨迹云踪。\n断无锦字，双鳞杳杳，新雁雍雍。\n良宵孤枕，人远天涯，除非梦里相逢。\n相逢处，愁红敛黛，还又匆匆。", 
    "rhythmic": "雨中花慢"
  }, 
  {
    "author": "蔡伸", 
    "content": "青娥呈瑞。\n正惨惨暮寒，同云千里。\n剪水飞花，渐渐瑶英，密洒翠筠声细。\n邃馆静深，金铺半掩，重帘垂地。\n明窗外。\n伴疏梅潇洒，玉肌香腻。\n幽人当此际。\n醒魂照影，永漏愁无寐。\n强拊清尊，慵添宝鸭，谁会黯然情味。\n幸有赏心人，奈咫尺、重门深闭。\n今夜里。\n算忍教孤负，浓香鸳被。", 
    "rhythmic": "喜迁莺"
  }, 
  {
    "author": "蔡伸", 
    "content": "微雨初晴。\n洗瑶空万里，月挂冰轮。\n广寒宫阙近，望素娥缥缈，丹桂亭亭。\n金盘露冷，玉树风轻。\n倍觉秋思清。\n念去年曾共吹箫侣，同赏蓬瀛。\n奈此夜、旅泊江城。\n谩花光眩目，绿酒如渑。\n幽怀终有恨，恨绮窗清影，虚照娉婷。", 
    "rhythmic": "忆瑶姬"
  }, 
  {
    "author": "蔡伸", 
    "content": "明眸秀色，别是天真潇洒。\n更鬓发堆云，玉脸淡拂轻霞。\n醉里精神，众中标格谁能画。\n当时携手，花笼淡月，重门深亚。\n巫峡梦回，已成陈事，岂堪重话。\n谩赢得、罗襟清泪，鬓边霜华。", 
    "rhythmic": "丑奴儿慢・采桑子慢"
  }, 
  {
    "author": "蔡伸", 
    "content": "人倚金铺，颦翠黛、盈盈堕睫。\n话别处、留连无计，语娇声咽。\n十幅云帆风力满，一川烟暝波光阔。\n但回首、极目望高城，弹清血。\n并兰舟，停画楫。\n曾共醉，津亭月。\n销魂处，今夜月圆人缺。\n楚岫云归空怅望，汉皋佩解成轻别。\n最苦是、拍塞满怀愁，无人说。", 
    "rhythmic": "满江红"
  }, 
  {
    "author": "蔡伸", 
    "content": "素秋向晚，岁华分付木芙蓉。\n萧萧红蓼西风。\n记得当时撷翠，拥手绕芳丛。\n念吹箫人去，明月楼空。\n遥山万重。\n望寸碧、想眉峰。\n翠钿琼谩好，谁适为容。", 
    "rhythmic": "婆罗门引"
  }, 
  {
    "author": "蔡伸", 
    "content": "参差弱柳长堤路。\n柳外征帆去。\n皓齿明眸娇态度。\n回头一梦，断肠千里，不到相逢地。\n来时约略春将暮。\n幽恨空馀锦中句。", 
    "rhythmic": "青玉案"
  }, 
  {
    "author": "蔡伸", 
    "content": "鸾凰本是和鸣友。\n奈无计、长相守。\n云雨匆匆分袂後。\n彩舟东去，橹声呕轧，目断长堤柳。\n涓涓清泪轻绡透。\n残粉馀香尚依旧。", 
    "rhythmic": "青玉案"
  }, 
  {
    "author": "蔡伸", 
    "content": "双佩雷文拂手香。\n青纱衫子淡梳妆。\n冰姿绰约自生凉。\n虚掉玉钗惊翡翠，缓移兰棹趁鸳鸯。\n鬓鬟风乱绿云长。", 
    "rhythmic": "浣溪沙"
  }, 
  {
    "author": "蔡伸", 
    "content": "玉趾弯弯一折弓。\n秋波剪碧滟双瞳。\n浅颦轻笑意无穷。\n夜静拥炉熏督耨，月明飞棹采芙蓉。\n别来欢事少人同。", 
    "rhythmic": "浣溪沙"
  }, 
  {
    "author": "蔡伸", 
    "content": "苹末风轻入夜凉。\n飞桥画阁跨方塘。\n月移花影上回廊。\n粲枕随钗云鬓乱，红绵扑粉玉肌香。\n起来携手看鸳鸯。", 
    "rhythmic": "浣溪沙"
  }, 
  {
    "author": "蔡伸", 
    "content": "窗外疏篁对节金。\n画桥新绿一篙深。\n沈沈清夜对横参。\n酒晕半消红玉脸，云鬟轻制小犀簪。\n梦回陈迹杳难寻。", 
    "rhythmic": "浣溪沙"
  }, 
  {
    "author": "蔡伸", 
    "content": "沙上寒鸥接翼飞。\n潮生潮落水东西。\n征船鸣橹趁潮归。\n望断碧云无锦字，谩题红叶有新诗。\n黄昏微雨倚阑时。", 
    "rhythmic": "浣溪沙"
  }, 
  {
    "author": "蔡伸", 
    "content": "漠漠新田绿未齐。\n柳阴阴下水平堤。\n竹间时有乳鸦啼。\n云敛屏山横枕畔，夜阑璧月转林西。\n玉芝香里彩鸳栖。", 
    "rhythmic": "浣溪沙"
  }, 
  {
    "author": "蔡伸", 
    "content": "紫燕双双掠水飞。\n廉纤小雨未成泥。\n篱边开尽野蔷薇。\n会少离多终有恨，暂来还去益堪悲。\n後期重约采莲时。", 
    "rhythmic": "浣溪沙"
  }, 
  {
    "author": "蔡伸", 
    "content": "窄窄霜绡稳称身。\n强临歌酒惨离魂。\n故人相遇益伤神。\n断雨残云千里隔，琼枝璧月四时新。\n为君留取镜中春。", 
    "rhythmic": "浣溪沙"
  }, 
  {
    "author": "蔡伸", 
    "content": "且斗尊前见在身。\n昔游如梦可销魂。\n玉容依约旧精神。\n千里重来人事改，一杯相属意还新。\n韶华不减洞中春。", 
    "rhythmic": "浣溪沙"
  }, 
  {
    "author": "蔡伸", 
    "content": "木似文犀感月华。\n寸根移种自仙家。\n春兰秋菊浪矜夸。\n玉露初零秋夜永，幽香直入小窗纱。\n此时风月独输他。", 
    "rhythmic": "浣溪沙"
  }, 
  {
    "author": "蔡伸", 
    "content": "叶剪玻璃芯糁金。\n清香端不数琼沈。\n独将高韵冠芗林。\n千里江山新梦後，一天风露小庭深。\n主人归兴已。", 
    "rhythmic": "浣溪沙"
  }, 
  {
    "author": "蔡伸", 
    "content": "浅褐衫儿寿带藤。\n碾花如意枕冠轻。\n凤鞋弓小称娉婷。\n约略梳妆随事好，出尘标韵出尘清。\n一枝梅映玉壶冰。", 
    "rhythmic": "浣溪沙"
  }, 
  {
    "author": "蔡伸", 
    "content": "窗外桃花烂熳开。\n年时曾伴玉人来。\n一枝斜插凤皇钗。\n今日重来人事改，花前无语独徘徊。\n凄凉怀抱可怜哉。", 
    "rhythmic": "浣溪沙"
  }, 
  {
    "author": "蔡伸", 
    "content": "瑶琴一弄清商怨。\n楼外桐阴转。\n月华澄淡露华浓。\n寂寞小池烟水、冷芙蓉。\n攀花撷翠当时事。\n绿叶同心字。\n有情还解忆人无。\n过尽寒沙新雁、甚无书。", 
    "rhythmic": "虞美人"
  }, 
  {
    "author": "蔡伸", 
    "content": "飞梁石径关山路。\n惨淡秋容暮。\n一行新雁破寒空。\n肠断碧云千里、水溶溶。\n鸾衾欲展谁堪共。\n帘幕霜华重。\n鸭炉香尽锦屏中。\n幽梦今宵何许、与君同。", 
    "rhythmic": "虞美人"
  }, 
  {
    "author": "蔡伸", 
    "content": "红尘匹马长安道。\n人与花俱老。\n缓垂鞭袖过平康。\n散尽高阳、零落少年场。\n朱弦重理相思调。\n无奈知音少。\n十年如梦尽堪伤。\n乐事如今、回首做凄凉。", 
    "rhythmic": "虞美人"
  }, 
  {
    "author": "蔡伸", 
    "content": "彩旗摇曳樯乌转。\n首征帆展。\n高城楼观暮云平。\n叠鼓凝笳都在、断肠声。\n绿窗朱户空回首。\n明月还依旧。\n乱山无数水茫茫。\n谁念塞垣风物、惶。", 
    "rhythmic": "虞美人"
  }, 
  {
    "author": "蔡伸", 
    "content": "堆琼滴露冰壶莹。\n楼外天如镜。\n水晶双枕衬云鬟。\n卧看千山明月、听潺。\n渡江桃叶分飞後。\n马上犹回首。\n邮亭今夜月空圆。\n不似当时携手、对婵娟。", 
    "rhythmic": "虞美人"
  }, 
  {
    "author": "蔡伸", 
    "content": "碧溪曾寄流红字。\n忍话当时事。\n重来种种尽堪悲。\n有酒盈杯、聊为故人持。\n夜闲剪烛西窗语。\n怀抱今如许。\n尊前莫讶两依依。\n绿鬓朱颜、不似少年时。", 
    "rhythmic": "虞美人"
  }, 
  {
    "author": "蔡伸", 
    "content": "鸾屏绣被香云拥。\n平帖幽闺梦。\n觉来重试古龙涎。\n深炷玉炉、烧气不烧烟。\n匆匆人去三更也。\n月到回廊下。\n出门无语送郎时。\n泪共一天风露、湿罗衣。", 
    "rhythmic": "虞美人"
  }, 
  {
    "author": "蔡伸", 
    "content": "画堂初见伊，明月当满窗。\n今夜月如眉，话别河桥畔。\n重见约中秋，莫负于飞愿。\n免使月圆时，两处空肠断。", 
    "rhythmic": "生查子"
  }, 
  {
    "author": "蔡伸", 
    "content": "霜寒月满窗，夜永人无寐。\n绛腊有馀情，偏照鸳鸯被。\n看尽旧时书，洒尽今生泪。\n衙鼓已三更，还是和衣睡。", 
    "rhythmic": "生查子"
  }, 
  {
    "author": "蔡伸", 
    "content": "金壶插玉芝，人面交相照。\n花影满方床，翠叠屏山杳。\n风月亦多情，特地今宵好。\n尽道夜初长，弹指东窗晓。", 
    "rhythmic": "生查子"
  }, 
  {
    "author": "蔡伸", 
    "content": "几番花信风，数点笼丝雨。\n并辔踏香尘，选胜东郊路。\n韶华转首空，谁解留春住。\n幸到绿尊前，且作莺花主。", 
    "rhythmic": "生查子"
  }, 
  {
    "author": "蔡伸", 
    "content": "银缸委坠红，碧锁朦胧晓。\n别泪洒金徽，一曲情多少。\n邮亭今夜长，明月香帏悄。\n纵使梦相逢，何处寻蓬岛。", 
    "rhythmic": "生查子"
  }, 
  {
    "author": "蔡伸", 
    "content": "萧寺疏锺断，虚堂夜气清。\n凉蟾偏向小明窗。\n露井碧梧寒叶、颤秋声。\n幽恨人谁问，孤衾泪独横。\n此时风月此时情。\n拟倩蓝桥归梦、见云英。", 
    "rhythmic": "南歌子"
  }, 
  {
    "author": "蔡伸", 
    "content": "远水澄明绿，孤云暗淡愁。\n白苹红蓼满汀洲。\n肠断圆蟾空照、木兰舟。\n节物伤羁旅，归程叹滞留。\n佳期已误小红楼。\n赖得今年犹有、闰中秋。", 
    "rhythmic": "南歌子"
  }, 
  {
    "author": "蔡伸", 
    "content": "恨入眉峰翠，寒生酒晕红。\n临期凝泪洒西风。\n须信世间无物、似情浓。\n玉蹬敲霜月，金钲伴晓锺。\n凄凉古驿乱山重。\n今夜拥衾无寐、与君同。", 
    "rhythmic": "南歌子"
  }, 
  {
    "author": "蔡伸", 
    "content": "天外雨初收。\n风紧云轻已变秋。\n邂逅故人同一笑，迟留。\n聚散人生宜自谋。\n去路指南州。\n万顷云涛一叶舟。\n莫话太湖波浪险，归休。\n人在溪边正倚楼。", 
    "rhythmic": "南乡子"
  }, 
  {
    "author": "蔡伸", 
    "content": "木落雁南翔。\n锦鲤殷勤为渡江。\n泪墨银钩相忆字，成行。\n滴损云笺小凤皇。\n陈事费思量。\n回首烟波卷夕阳。\n尽道凭书聊破恨，难忘。\n及至书来更断肠。", 
    "rhythmic": "南乡子"
  }, 
  {
    "author": "蔡伸", 
    "content": "鸳鸯枕上云堆绿。\n兰膏微润知新沐。\n开帐对华灯。\n见郎双眼明。\n锦衾香馥郁。\n槛竹敲寒玉。\n何物最无情。\n晓鸡咿喔声。", 
    "rhythmic": "菩萨蛮"
  }, 
  {
    "author": "蔡伸", 
    "content": "杏花零落清明雨。\n卷帘双燕来还去。\n枕上玉芙蓉。\n暖香堆锦红。\n翠翘金钿雀。\n蝉鬓慵疏掠。\n心事一春闲。\n黛眉颦远山。", 
    "rhythmic": "菩萨蛮"
  }, 
  {
    "author": "蔡伸", 
    "content": "飞英不向枝头住。\n等闲又送春归去。\n云幄翠阴浮。\n长随日脚流。\n玉箫吹凤怨。\n惊起楼中燕。\n飞去自双双。\n恼人空断肠。", 
    "rhythmic": "菩萨蛮"
  }, 
  {
    "author": "蔡伸", 
    "content": "水光山影浮空碧。\n柳丝摇曳春无力。\n柳岸系行舟。\n吹箫忆旧游。\n旧游堪更忆。\n望断迷南北。\n千古恨悠悠。\n长江空自流。", 
    "rhythmic": "菩萨蛮"
  }, 
  {
    "author": "蔡伸", 
    "content": "当时携手今千里。\n可堪重到相逢地。\n触目尽关心。\n流莺尚好音。\n无人知我意。\n只有涓涓泪。\n寂寞到斜阳。\n罗衣旧香。", 
    "rhythmic": "菩萨蛮"
  }, 
  {
    "author": "蔡伸", 
    "content": "鸣茄叠鼓催双桨。\n扁舟稳泛桃花浪。\n别泪洒东风。\n前欢如梦中。\n梦魂无定据。\n不到相逢处。\n纵使梦相逢。\n香闺岂解同。", 
    "rhythmic": "菩萨蛮"
  }, 
  {
    "author": "蔡伸", 
    "content": "金铺半掩银瞻满。\n个人应恨归来晚。\n轧轧橹声迟。\n那知心已飞。\n迎门一笑粲。\n娇困横波慢。\n偎倚绿窗前。\n今宵人月圆。", 
    "rhythmic": "菩萨蛮"
  }, 
  {
    "author": "蔡伸", 
    "content": "双双紫燕来华屋。\n雨馀芳草池塘绿。\n一夜摆花风。\n莺花满树红。\n杯深君莫诉。\n醉袖歌金缕。\n无奈惜花心。\n老来情转深。", 
    "rhythmic": "菩萨蛮"
  }, 
  {
    "author": "蔡伸", 
    "content": "朝来一陈狂风雨。\n春光已作堂堂去。\n茂绿满繁枝。\n青梅结子时。\n攀枝惊晚。\n乐事孤心眼。\n正是惜春归。\n那堪怨别离。", 
    "rhythmic": "菩萨蛮"
  }, 
  {
    "author": "蔡伸", 
    "content": "凝羞隔水抛红豆。\n嫩桃如脸腰如柳。\n心事暗明期。\n阳台云雨迷。\n玉楼花似雪。\n花上朦胧月。\n挥泪执柔荑。\n匆匆话别时。", 
    "rhythmic": "菩萨蛮"
  }, 
  {
    "author": "蔡伸", 
    "content": "花冠鼓翼东方动。\n兰闺惊破辽阳梦。\n翠被小屏山。\n晓窗灯影残。\n并头双燕语。\n似诉横塘雨。\n风雨晓寒多。\n征人可奈何。", 
    "rhythmic": "菩萨蛮"
  }, 
  {
    "author": "蔡伸", 
    "content": "湖光碧。\n春花秋月无今昔。\n无今昔。\n十年往事，尽成陈迹。\n玉箫声断云屏隔。\n山遥水远长相忆。\n长相忆。\n一生怀抱，为君牵役。", 
    "rhythmic": "忆秦娥"
  }, 
  {
    "author": "蔡伸", 
    "content": "花阴月。\n兰堂夜宴神仙客。\n神仙客。\n江梅标韵，海棠颜色。\n良辰佳会诚难得。\n花前一醉君休惜。\n君休惜。\n楚台云雨，今夕何夕。", 
    "rhythmic": "忆秦娥"
  }, 
  {
    "author": "蔡伸", 
    "content": "彩舟双橹。\n六月临平路。\n小雨轻风消晚暑。\n绕岸荷花无数。\n玉人璨枕方床。\n遥知待月西厢。\n昨夜有情风月，今宵特地凄凉。", 
    "rhythmic": "清平乐"
  }, 
  {
    "author": "蔡伸", 
    "content": "南窗月满。\n绣被堆香暖。\n苦恨春宵更漏短。\n应讶郎归又晚。\n征帆初落桥边。\n迎门一笑嫣然。\n今夜流霞共酌，何妨金盏垂莲。", 
    "rhythmic": "清平乐"
  }, 
  {
    "author": "蔡伸", 
    "content": "明眸秀色。\n肌理凝香雪。\n罗绮丛中标韵别。\n捧酒歌声清越。\n不辞醉脸潮红。\n却愁归骑匆匆。\n回首绿窗朱户，断肠明月清风。", 
    "rhythmic": "清平乐"
  }, 
  {
    "author": "蔡伸", 
    "content": "溪声咽。\n溪上有人离别。\n别语叮咛和泪说。\n罗巾沾泪血。\n尽做刚肠如铁。\n到此也应愁绝。\n回首断山帆影灭。\n画船空载月。", 
    "rhythmic": "谒金门"
  }, 
  {
    "author": "蔡伸", 
    "content": "相思切。\n触目只供愁绝。\n好梦惊回清漏咽。\n烛残香穗结。\n长恨南楼明月。\n只解照人离缺。\n同倚朱栏飞大白。\n今宵风月别。", 
    "rhythmic": "谒金门"
  }, 
  {
    "author": "蔡伸", 
    "content": "凉生冰簟怯衣单。\n明月楼高空画栏。\n满院啼人未眠。\n掩重关。\n乌鹊南飞风露寒。", 
    "rhythmic": "忆王孙"
  }, 
  {
    "author": "蔡伸", 
    "content": "烟笼寒水暝禽栖。\n满庭红叶飞。\n兰堂寂寂画帘垂。\n霜浓更漏迟。\n鸳被冷，麝香微。\n强单枕时。\n西窗看尽月痕移。\n此情君怎知。", 
    "rhythmic": "阮郎归"
  }, 
  {
    "author": "蔡伸", 
    "content": "数声。\n可怜又是，春归时节。\n满院东风，海棠铺绣，梨花飘雪。\n丁香露泣残枝，算未比、愁肠寸结。\n自是休文，多情多感，不干风月。", 
    "rhythmic": "柳梢青"
  }, 
  {
    "author": "蔡伸", 
    "content": "子规啼月。\n幽衾梦断，销魂时节。\n枕上斑斑，枝头点点，染成清血。\n凄凉断雨残云，算此恨、文君更切。\n老去情怀，春来况味，那禁离别。", 
    "rhythmic": "柳梢青"
  }, 
  {
    "author": "蔡伸", 
    "content": "联璧寻春，踏青尚意，年时携手。\n此际重来，可怜还是，年时时候。\n阴阴柳下人家，人面桃花似旧。\n但原年年，春风有信，人心长久。", 
    "rhythmic": "柳梢青"
  }, 
  {
    "author": "蔡伸", 
    "content": "花露滴香红，花低漏声初歇。\n人似一枝梅瘦，照冰壶清彻。\n翠娥云鬓为谁容，虫丝宝奁结。\n可惜一春憔悴，负满怀风月。", 
    "rhythmic": "好事近"
  }
]
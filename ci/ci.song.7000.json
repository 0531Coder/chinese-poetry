[
  {
    "author": "蔡伸", 
    "content": "十幅健帆风，天意巧催行客。\n极目五湖云浪，泛满空秋色。\n玉人应怪误佳期，凝恨正脉脉。\n锦鳞为传尺素，报兰舟消息。", 
    "rhythmic": "好事近"
  }, 
  {
    "author": "蔡伸", 
    "content": "风雨送春归，寂寞花空委。\n枝上红稀地上多，万点随流水。\n翠黛敛春愁，照影临清。\n应念韶华惜颜，洒遍胭脂泪。", 
    "rhythmic": "卜算子"
  }, 
  {
    "author": "蔡伸", 
    "content": "小阁枕清流，一霎莲塘雨。\n风递幽香入槛来，枕簟全无暑。\n遐想似花人，阅岁音尘阻。\n物是人非空断肠，梦入芳洲路。", 
    "rhythmic": "卜算子"
  }, 
  {
    "author": "蔡伸", 
    "content": "玉斧斫冰轮，中有乘鸾女。\n鬓乱钗横襟袖凉，只恐轻飞举。\n青冥缥缈间，自有吹箫侣。\n不向巫山十二峰，朝暮为云雨。", 
    "rhythmic": "卜算子"
  }, 
  {
    "author": "蔡伸", 
    "content": "前度月圆时，月下相携手。\n今夜天边月又圆，夜色如清昼。\n风月浑依旧。\n水馆空回首。\n明夜归来试问伊，曾解思量否。", 
    "rhythmic": "卜算子"
  }, 
  {
    "author": "蔡伸", 
    "content": "重重雪外山，渺渺烟中路。\n路转山横无尽愁，正是分携处。\n望极锦中书，肠断鱼中素。\n锦素沈沈两未期，鱼雁空相误。", 
    "rhythmic": "卜算子"
  }, 
  {
    "author": "蔡伸", 
    "content": "春事付莺花，曾是莺花主。\n醉拍春衫金缕衣，只向花间住。\n密意君听取。\n莫逐风来去。\n若是真心待于飞，云里千条路。", 
    "rhythmic": "卜算子"
  }, 
  {
    "author": "蔡伸", 
    "content": "楼外江山展翠屏。\n沈沈虹影畔，彩舟横。\n一尊别酒为君倾。\n留不住，风色太无情。\n斜日半山明。\n画栏重倚处，独销凝。", 
    "rhythmic": "小重山"
  }, 
  {
    "author": "蔡伸", 
    "content": "澹澹秋容烟水寒。\n楼高清夜永，倚阑干。\n玉人不见坐长叹。\n箫声远，明月满空山。\n遐想绿云鬟。\n青冥风露冷，独乘鸾。", 
    "rhythmic": "小重山"
  }, 
  {
    "author": "蔡伸", 
    "content": "流水桃花小洞天。\n壶中春不老，胜尘寰。\n霞衣鹤氅并桃冠。\n新装好，风韵愈飘然。\n功行满三千。\n婴儿并姹女，炼成丹。", 
    "rhythmic": "小重山"
  }, 
  {
    "author": "蔡伸", 
    "content": "楼上风高翠袖寒。\n碧云笼淡日，照阑干。\n绿杨芳草恨绵绵。\n长亭路，何处认征鞍。\n晓镜懒重看。\n鬓云堆凤髻，任阑珊。", 
    "rhythmic": "小重山"
  }, 
  {
    "author": "蔡伸", 
    "content": "佩解江皋，魂消南浦。\n人生惟有别离苦。\n别时容易见时难，算来却是无情语。\n百计留君，留君不住。\n留君不住君须去。\n望君频问梦中来，免教肠断巫山雨。", 
    "rhythmic": "踏莎行"
  }, 
  {
    "author": "蔡伸", 
    "content": "如是我闻，金仙出世。\n一超直入如来地。\n慈悲方便济群生，端严妙相谁能比。\n四众归依，悉皆欢喜。\n有情同赴龙华会。\n无忧帐里结良缘，麽诃修哩修修哩。", 
    "rhythmic": "踏莎行"
  }, 
  {
    "author": "蔡伸", 
    "content": "客里光阴，伤离情味。\n玉觞未举心先醉。\n临岐莫怪苦留连，樯乌转处人千里。\n恨写新声，云笺密寄。\n短封难尽心中事。\n凭君看取纸痕斑，分明总是离人泪。", 
    "rhythmic": "踏莎行"
  }, 
  {
    "author": "蔡伸", 
    "content": "落日归云，寒空断雁。\n吴波浅淡山平远。\n丹青写出在霜缣，佳人特地栽团扇。\n渔艇孤烟，酒旗幽院。\n些儿景趣君休羡。\n五湖归去共扁舟，何如早早酬深愿。", 
    "rhythmic": "踏莎行"
  }, 
  {
    "author": "蔡伸", 
    "content": "水满青钱，烟滋翠葆。\n残英满地无人扫。\n先来羁思乱如云，无端更被春酲恼。\n叠叠遥山，绵绵远道。\n凭阑满目唯芳草。\n莫惊青鬓点秋霜，卢郎已分愁中老。", 
    "rhythmic": "踏莎行"
  }, 
  {
    "author": "蔡伸", 
    "content": "玉质孤高，天姿明慧。\n了无一点尘凡气。\n白莲空殿锁幽芳，亭亭独占秋光里。\n一切见闻，不可思议。\n我今有分亲瞻礼。\n愿垂方便济众生，他时同赴龙华会。", 
    "rhythmic": "踏莎行"
  }, 
  {
    "author": "蔡伸", 
    "content": "一曲骊歌酒一锺。\n可怜分袂太匆匆。\n百计留君留不住。\n□去。\n满川烟暝满帆风。\n目断魂销人不见。\n但见。\n青山隐隐水浮空。\n拟把一襟相忆泪。", 
    "rhythmic": "定风波"
  }, 
  {
    "author": "蔡伸", 
    "content": "老去情锺不自持。\n花酌酒送春归。\n玉貌冰姿人窈窕。\n一笑。\n清狂岂减少年时。\n欲上香车俱脉脉，半帘花影月平西。\n待得酒醒人已去。", 
    "rhythmic": "定风波"
  }, 
  {
    "author": "蔡伸", 
    "content": "水绕孤城，乱山深锁横江路。\n帆归别浦。\n苒苒兰皋暮。\n人在天涯，雁背南云去。\n空凝伫。\n凤楼何处。\n烟霭迷津渡。", 
    "rhythmic": "点绛唇"
  }, 
  {
    "author": "蔡伸", 
    "content": "香雪飘零，暖风著柳笼丝雨。\n恼人情绪。\n春事还如许。\n宝勒朱轮，共结寻芳侣。\n东郊路。\n乱红深处。\n醉拍黄金缕。", 
    "rhythmic": "点绛唇"
  }, 
  {
    "author": "蔡伸", 
    "content": "背壁灯残，卧听檐雨难成寐。\n井梧飘坠。\n历历蛩声细。\n数尽更筹。\n滴尽罗巾泪。\n如何睡。\n甫能得睡。\n梦到相思地。", 
    "rhythmic": "点绛唇"
  }, 
  {
    "author": "蔡伸", 
    "content": "月缺花残，世间乐事难双美。\n夜来相对。\n把酒弹轻泪。\n一点情锺，销尽英雄气。\n樊笼外。\n五湖烟水。\n好作扁舟计。", 
    "rhythmic": "点绛唇"
  }, 
  {
    "author": "蔡伸", 
    "content": "玉笋持杯，敛红颦翠歌金缕。\n彩鸳戢羽。\n未免群鸡妒。\n我为情多，愁听多情语。\n君休诉。\n两心坚固。\n云里千条路。", 
    "rhythmic": "点绛唇"
  }, 
  {
    "author": "蔡伸", 
    "content": "人面桃花，去年今日津亭见。\n瑶琴锦荐。\n一弄清商怨。\n金日重来，不见如花面。\n空肠断。\n乱红千片。\n流水天涯远。", 
    "rhythmic": "点绛唇"
  }, 
  {
    "author": "蔡伸", 
    "content": "梅雨初晴，画栏开遍忘忧草。\n兰堂清窈。\n高柳新蝉噪。\n枕上芙蓉，如梦还惊觉。\n匀妆了。\n背人微笑。\n风入玲珑罩。", 
    "rhythmic": "点绛唇"
  }, 
  {
    "author": "蔡伸", 
    "content": "帐外华灯，翠屏花影参差满。\n锦衣香暖。\n苦恨春宵短。\n画角声中，云雨还轻散。\n河桥畔。\n月华如练。\n回首成肠断。", 
    "rhythmic": "点绛唇"
  }, 
  {
    "author": "蔡伸", 
    "content": "绿萼冰花，数枝清影横疏牖。\n玉肌清瘦。\n夜久轻寒透。\n忍使孤芳，攀折他人手。\n人归後。\n断肠回首。\n只有香盈袖。", 
    "rhythmic": "点绛唇"
  }, 
  {
    "author": "蔡伸", 
    "content": "解绂朝天，满城桃李繁阴市。\n彩舟难驻。\n忍听骊歌举。\n协赞中兴，圣意方倾注。\n从今去。\n五云深处。\n稳步沙堤路。", 
    "rhythmic": "点绛唇"
  }, 
  {
    "author": "蔡伸", 
    "content": "云雨匆匆，洞房当日曾相遇。\n暂来还去。\n无计留春住。\n宝瑟重调，静听莺弦语。\n休轻负。\n绮窗朱户。\n好做风光主。", 
    "rhythmic": "点绛唇"
  }, 
  {
    "author": "蔡伸", 
    "content": "一曲云和松响。\n多少离愁心上。\n寂寞掩屏帷。\n泪沾衣。\n最是销魂处。\n夜夜绮窗风雨。\n风雨伴愁眠。\n夜如年。", 
    "rhythmic": "昭君怨"
  }, 
  {
    "author": "蔡伸", 
    "content": "波纹如。\n池塘雨後添新绿。\n海棠初绽红生肉。\n双燕归来，还认旧巢宿。\n凝情凭暖阑干曲。\n新愁无限伤心目。", 
    "rhythmic": "醉落魄・一斛珠"
  }, 
  {
    "author": "蔡伸", 
    "content": "霜华摇落。\n亭亭皓月侵朱箔。\n梦回枕听残角。\n一片寒声，风送入寥廓。\n眼前风月都如昨。\n独眠无奈情怀恶。", 
    "rhythmic": "醉落魄・一斛珠"
  }, 
  {
    "author": "蔡伸", 
    "content": "明眸秀色。\n双蛾巧画春山碧。\n盈盈标韵倾瑶席。\n一见尊前，宛是旧相识。\n深期密语虽端的。\n良宵无奈成轻掷。", 
    "rhythmic": "醉落魄・一斛珠"
  }, 
  {
    "author": "蔡伸", 
    "content": "阳关声咽。\n清歌响断云屏隔。\n溪山依旧连空碧。\n昨日主人，今日是行客。\n绿窗朱户应如昔。\n回头往事成陈迹。", 
    "rhythmic": "醉落魄・一斛珠"
  }, 
  {
    "author": "蔡伸", 
    "content": "碧檐鸣玉玎。\n金锁小兰房。\n楼高夜永，飞霜满院，璧月沈缸。", 
    "rhythmic": "极相思"
  }, 
  {
    "author": "蔡伸", 
    "content": "相思情味堪伤。\n谁与话衷肠。\n明朝见也，桃花人面，碧藓回廊。", 
    "rhythmic": "极相思"
  }, 
  {
    "author": "蔡伸", 
    "content": "碧桃溪上蓝桥路。\n寂寞朱门闲院宇。\n粉墙疏竹弄清蟾，玉砌红蕉宜夜雨。\n个中人是吹箫侣。", 
    "rhythmic": "玉楼春"
  }, 
  {
    "author": "蔡伸", 
    "content": "星河风露经年别。\n月照离亭花似雪。\n宝钗鸾镜会重逢，花里同眠今夜月。\n月华依旧当时节。", 
    "rhythmic": "玉楼春"
  }, 
  {
    "author": "蔡伸", 
    "content": "我心坚。\n你心坚。\n各自心坚石也穿。\n谁言相见难。\n小窗前。\n月婵娟。\n玉困花柔并枕眠。\n今宵人月圆。", 
    "rhythmic": "长相思"
  }, 
  {
    "author": "蔡伸", 
    "content": "锦衾香。\n玉枕双。\n昨夜深深小洞房。\n回头已断肠。\n背兰缸。\n梦仙乡。\n风撼梧桐雨洒窗。\n今宵好夜长。", 
    "rhythmic": "长相思"
  }, 
  {
    "author": "蔡伸", 
    "content": "村姑儿。\n红袖衣。\n初发黄梅插稻时。\n双双女伴随。\n长歌诗。\n短歌诗。\n歌里真情恨别离。\n休言伊不知。", 
    "rhythmic": "长相思"
  }, 
  {
    "author": "蔡伸", 
    "content": "寂寞悲秋怀抱。\n掩重门悄悄。\n清风皓月，朱阑画阁，双鸳池沼。\n不忍今宵重到。", 
    "rhythmic": "西地锦"
  }, 
  {
    "author": "蔡伸", 
    "content": "风生苹末莲香细。\n新浴晚凉天气。\n犹自倚朱阑，波面双双彩鸳戏。\n鸾钗委坠云堆髻。", 
    "rhythmic": "归田乐"
  }, 
  {
    "author": "蔡伸", 
    "content": "天涯触目伤离绪。\n登临况值秋光暮。\n手拈黄花，凭谁分付。\n雍雍雁落蒹葭浦。\n凭高目断桃溪路。\n屏山楼外青无数。", 
    "rhythmic": "七娘子"
  }, 
  {
    "author": "蔡伸", 
    "content": "酒晕衬横波，玉肌香透。\n轻袅腰肢妒垂柳。\n臂宽金钏，且是不干春瘦。\n拈金双合字，无心绣。\n云半堕，金钗欲溜。\n罗袂残香忍重嗅。\n渡江桃叶，肠断为谁招手。\n倚阑凝望久，眉空斗。", 
    "rhythmic": "感皇恩"
  }, 
  {
    "author": "蔡伸", 
    "content": "膏雨晓来晴，海棠红透。\n碧草池塘袅金柳。\n王孙何在，不念玉容消瘦。\n日长深院静，帘垂绣。\n璨枕堕钗，粉痕轻溜。\n玉鼎龙涎记同嗅。\n钿筝重理，心事谩凭纤手。\n素弦弹不尽，眉峰斗。", 
    "rhythmic": "感皇恩"
  }, 
  {
    "author": "蔡伸", 
    "content": "彤庭龙尾。\n礼备天颜知有喜。\n九奏初传。\n耳冷人间十七年。\n盈成持守。\n仁德如春渐九有。\n三辅名州。\n好整笙歌结胜游。", 
    "rhythmic": "减字木兰花"
  }, 
  {
    "author": "蔡伸", 
    "content": "船回沙尾。\n几误红窗听鹊喜。\n尺素空传。\n转首相逢又隔年。\n寒灯独守。\n玉笋持杯宁复有。\n秀水南州。\n徒使幽人作梦游。", 
    "rhythmic": "减字木兰花"
  }, 
  {
    "author": "蔡伸", 
    "content": "多情多病。\n玉貌疲来愁览镜。\n门掩东风。\n零落桃花满地红。\n重帘不卷。\n愁睹杏梁双语燕。\n强拂瑶琴。\n一曲幽兰泪满襟。", 
    "rhythmic": "减字木兰花"
  }, 
  {
    "author": "蔡伸", 
    "content": "金风玉露。\n喜鹊桥成牛女渡。\n天宇沈沈。\n一夕佳期两意深。\n琼签报曙。\n忍使飙轮容易去。\n明日如今。\n想见君心似我心。", 
    "rhythmic": "减字木兰花"
  }, 
  {
    "author": "蔡伸", 
    "content": "锦屏人醉。\n玉暖香融春有味。\n今日兰舟。\n魂梦还随绿水流。\n高城望断。\n无奈城中人不见。\n斜倚妆楼。\n恨入眉峰两点愁。", 
    "rhythmic": "减字木兰花"
  }, 
  {
    "author": "蔡伸", 
    "content": "烟锁池塘秋欲暮。\n细细前香，直到双栖处。\n并枕东窗听夜雨。\n偎金缕。\n云深不见来时路。\n晓色朦胧人去住。\n香覆重帘，密密闻私语。\n日断征帆归别浦。\n空凝伫。\n苔痕绿印金莲步。", 
    "rhythmic": "渔家傲"
  }, 
  {
    "author": "蔡伸", 
    "content": "楼前流水悠悠。\n驻行舟。\n满目寒云衰草、使人愁。", 
    "rhythmic": "西楼子・相见欢"
  }, 
  {
    "author": "蔡伸", 
    "content": "红靴玉带葳蕤。\n翠绡衣。\n并辔垂鞭妆影、照清溪。\n长亭路。\n停骑处。", 
    "rhythmic": "西楼子・相见欢"
  }, 
  {
    "author": "蔡伸", 
    "content": "东君不锁寻芳路。\n曾是莺花主。\n有情风月可怜宵，犹记绿窗朱户。\n十年空想，春风面杳，无计凭鳞羽。\n凄凉怀抱今如许。\n天与重相遇。\n不应还向楚峰前，朝暮为云为雨。\n算来各把，平生分付，也不是、恶著处。", 
    "rhythmic": "御街行"
  }, 
  {
    "author": "蔡伸", 
    "content": "好在章台杨柳。\n不禁春瘦。\n淡烟微雨曲尘丝，锁一点、眉头皱。\n忆自灞陵别後。", 
    "rhythmic": "上阳春・蓦山溪"
  }, 
  {
    "author": "蔡伸", 
    "content": "繁杏枝头蜂蝶乱，香风阖坐微闻。\n靓妆浓艳任东君。\n无情风雨，春事已平分。\n珍重主人留客意，夜阑秉烛开尊。\n何须歌韵遏行云。\n羽觞交劝，挥麈细论文。", 
    "rhythmic": "临江仙"
  }, 
  {
    "author": "蔡伸", 
    "content": "昨夜中秋今夕望，十分桂影团圆。\n玉人相对绿尊前。\n素娥有恨，应是妒蝉娟。\n人静小庭风露冷，歌声特地清圆。\n醉红醺脸髻鬟偏。\n翠裙轻皱，端的为留仙。", 
    "rhythmic": "临江仙"
  }, 
  {
    "author": "蔡伸", 
    "content": "帘幕深深清昼永，玉人不耐春寒。\n镂牙棋子缕金圆。\n象盘雅戏，相对小窗前。\n隔打直行尖曲路，教人费尽机关。\n局中胜负定谁偏。\n饶伊使幸，毕竟我赢先。", 
    "rhythmic": "临江仙"
  }, 
  {
    "author": "蔡伸", 
    "content": "仙品不同桃李艳，移来月窟云乡。\n幽姿绰约道家妆。\n绿云堆髻，娇额半涂黄。\n可但乍凉风月下，饶伊独占秋光。\n雨中别有恼人香。\n错教萧史，肠断忆巫阳。", 
    "rhythmic": "临江仙"
  }, 
  {
    "author": "蔡伸", 
    "content": "琪树鸾栖花露重，依稀兰洞风光。\n玉人相对自生凉。\n翠鬟琼佩，绰约蕊珠妆。\n宝瑟声沈清梦觉，夜阑明月幽窗。\n可堪襟袂惹馀香。\n断云残雨，何处认高唐。", 
    "rhythmic": "临江仙"
  }, 
  {
    "author": "蔡伸", 
    "content": "记得南楼三五夜，曾听凤管昭华。\n曾前此际重兴嗟。\n素娥端有恨，烟霭等闲遮。\n珍重主人留客意，厌厌缓引流霞。\n夜间银汉淡天涯。\n亭亭丹桂现，耿耿玉绳斜。", 
    "rhythmic": "临江仙"
  }, 
  {
    "author": "蔡伸", 
    "content": "青润奇峰名韫玉，温其质并琼瑶。\n中分瀑布泻云涛。\n双峦呈翠色，气象两相高。\n珍重幽人诚好事，绿窗聊助风骚。\n寄言俗客莫相嘲。\n物轻人意重，千里赠鹅毛。", 
    "rhythmic": "临江仙"
  }, 
  {
    "author": "蔡伸", 
    "content": "脉脉柔情不自持。\n浅颦轻笑百般宜。\n尊前唱歇黄金缕，一点春愁入翠眉。\n流蕙盼，捧瑶卮。\n借君歌扇写新诗。\n浮花谩说惊郎目，不似东风第一枝。", 
    "rhythmic": "鹧鸪天"
  }, 
  {
    "author": "蔡伸", 
    "content": "隔阔多时，算彼此、难存济。\n咫尺地、千山万水。\n眼眼相看，要说话、都无计。\n只是。\n唱曲儿、词中认意。\n雪意垂垂，更刮地、寒风起。\n怎禁这几夜意。\n未散痴心，便指望、长偎倚。", 
    "rhythmic": "惜奴娇"
  }, 
  {
    "author": "蔡伸", 
    "content": "珠露初零。\n天宇澄明。\n正闲阶、皎月亭亭。\n更阑人静，烟敛风清。\n更井边桐，一叶叶，做秋声。\n斗帐鸾屏。\n翠被华茵。\n梦回时、酒力初醒。", 
    "rhythmic": "行香子"
  }, 
  {
    "author": "蔡伸", 
    "content": "堆枕乌云堕翠翘。\n午梦惊回，满眼春娇。\n一袅楚宫腰。\n那更春来，玉减香消。\n柳下朱门傍小桥。\n几度红窗，误认鸣镳。\n断肠风月可怜宵。\n忍使恹恹，两处无聊。", 
    "rhythmic": "一翦梅"
  }, 
  {
    "author": "蔡伸", 
    "content": "高宴华堂夜向阑。\n急管飞霜，羯鼓声乾。\n仙人掌上水晶盘。\n回按凌波，舞袖弓弯。\n曲罢凝娇整翠鬟。\n玉笋持杯，巧笑嫣然。\n为君一醉倒金船。\n只恐醒来，人隔云山。", 
    "rhythmic": "一翦梅"
  }, 
  {
    "author": "蔡伸", 
    "content": "夜永虚堂烛影寒。\n斗转春来，又是明年。\n异乡怀抱只凄然。\n尊酒相逢且自宽。\n天际孤云云外山。\n梦绕觚，日下长安。\n功名已觉负初心，羞对菱花，绿鬓成斑。", 
    "rhythmic": "一翦梅"
  }, 
  {
    "author": "蔡伸", 
    "content": "梅英飘雪，弱柳弄新绿。\n泠泠画桥流水，风静波如。\n长记扁舟共载，偶近旗亭宿。\n渺云横玉。\n鸳鸯枕上，听彻新翻数般曲。\n此际魂清梦冷，绣被香芬馥。\n因念多感情怀，触处伤心目。\n自是今宵独寐，怎不添愁蹙。", 
    "rhythmic": "六么令"
  }, 
  {
    "author": "蔡伸", 
    "content": "秋风吹暗雨，重衾寒透。\n伤心听、晓钟残漏。\n凝情久。\n记红窗夜雪，促膝围炉，交杯劝酒。\n如今顿孤欢偶。\n念别後。\n菱花清镜里。\n眉峰暗斗。\n想标容、怎禁销瘦。\n忍回首。", 
    "rhythmic": "镇西・小镇西犯"
  }, 
  {
    "author": "蔡伸", 
    "content": "夜久凉生，庭院漏声频促。\n念昔胜游旧地，对画阁层峦，雨馀烟簇。\n新诗暗藏小字，霜刀刊翠竹。\n携素手、细绕回塘，芰荷香里彩鸳宿。\n别後想、香销腻玉。\n带围减、钏宽金粟。\n虽有鳞鸿锦素，柰事与心违，佳期难卜。", 
    "rhythmic": "看花回"
  }, 
  {
    "author": "蔡伸", 
    "content": "亭亭秋水玉芙蓉。\n天际水浮空。\n碧云望中空暮，人在广寒宫。\n双缕枕，曲屏风。\n小房栊。\n可怜今夜，明月清风，无计君同。", 
    "rhythmic": "诉衷情"
  }, 
  {
    "author": "蔡伸", 
    "content": "楼下水潺。\n楼外屏山。\n淡烟笼月晚凉天。\n曾共玉人携素手，同倚阑干。\n云散梦难圆。\n幽恨绵绵。\n旧游重到忍重看。\n负你一生多少泪，月下花前。", 
    "rhythmic": "浪淘沙"
  }, 
  {
    "author": "蔡伸", 
    "content": "人静重门深亚。\n朱阁画帘高挂。\n人与月俱圆，月色波光相射。\n潇洒。\n潇洒。\n人月长长今夜。", 
    "rhythmic": "如梦令"
  }, 
  {
    "author": "蔡伸", 
    "content": "今夜行云何处。\n还是月华当午。\n倚遍曲阑桥，望断锦屏归路。\n空去。\n空去。\n梦到绿窗朱户。", 
    "rhythmic": "如梦令"
  }, 
  {
    "author": "蔡伸", 
    "content": "伤春晚，送春归。\n步云溪。\n绿叶同心双小字，记曾题。\n楼外红日平西。", 
    "rhythmic": "愁倚阑・春光好"
  }, 
  {
    "author": "蔡伸", 
    "content": "天如水，月如钩。\n正新秋。\n月影参差人窈窕，小红楼。\n如今往事悠悠。", 
    "rhythmic": "愁倚阑・春光好"
  }, 
  {
    "author": "蔡伸", 
    "content": "一番雨，一番凉。\n夜初长。\n满院蛩吟人不寝，月侵廊。\n木犀微绽幽芳。", 
    "rhythmic": "愁倚阑・春光好"
  }, 
  {
    "author": "蔡伸", 
    "content": "花落尽，寂寞委残红。\n蝶帐梦回空晓月，凤楼人去谩东风。\n春事已成空。\n闲伫立，□□水溶溶。", 
    "rhythmic": "望江南・忆江南"
  }, 
  {
    "author": "蔡伸", 
    "content": "鸾屏掩，翠衾香。\n小兰房。\n回首当时云雨梦，两难忘。\n如今水远山长。", 
    "rhythmic": "春光好"
  }, 
  {
    "author": "蔡伸", 
    "content": "韶华惊晚，青春老、倦客惜年芳。\n庭樾荫浓，半藏莺语，畹兰花减，时有蜂忙。\n粉墙低，嫩岚滋翠葆，零露湿残妆。\n风暖昼长，柳绵吹尽，澹烟微雨，梅子初黄。\n洛浦音容远，书空漫惆怅，往事悲凉。\n无奈锦鳞杳杳，不渡横塘。", 
    "rhythmic": "风流子"
  }, 
  {
    "author": "蔡伸", 
    "content": "章台杨柳月依依。\n飞絮送春归。\n院宇日长人静，园林绿暗红稀。", 
    "rhythmic": "朝中措"
  }, 
  {
    "author": "蔡伸", 
    "content": "雨馀清镜湛秋容。\n屏展九华峰。\n万里闲云散尽，半规凉月当空。", 
    "rhythmic": "朝中措"
  }, 
  {
    "author": "蔡伸", 
    "content": "宝马行春，缓辔随油壁。\n念一瞬、韶光堪重惜。\n还是去年同醉日。\n客里情怀，倍添凄恻。\n记南城、锦径名园曾遍历。\n更柳下、人家似织。", 
    "rhythmic": "侍香金童"
  }, 
  {
    "author": "蔡伸", 
    "content": "碧厨文簟小窗前。\n乍更阑。\n□□□。\n乌鹊南飞，秋意渐凄然。\n满院蛩吟风露下，人窈窕，月蝉娟。\n双星旧约又经年。\n信谁传。\n恨绵绵。", 
    "rhythmic": "江城子"
  }, 
  {
    "author": "蔡伸", 
    "content": "翡翠蒙金衫子，缕尘如意冠儿。\n持杯轻按遏云词。\n别是出尘风味。\n莫羡双星旧约，愿谐明月佳期。\n凭肩密语两心知。\n一棹五湖烟水。", 
    "rhythmic": "西江月"
  }, 
  {
    "author": "蔡伸", 
    "content": "天。", 
    "rhythmic": "苍梧谣・归字谣"
  }, 
  {
    "author": "蔡伸", 
    "content": "奇花不比寻常艳，独步南州。\n往事悠悠。\n辽鹤重来忆梦游。\n仙翁不改青青眼，一醉迟留。\n妙墨银钩。\n题作人间第一流。", 
    "rhythmic": "采桑子"
  }, 
  {
    "author": "蔡伸", 
    "content": "莺莺燕燕。\n本是于飞伴。\n风月佳时阻幽愿。\n但人心坚固後，天也怜人，相逢处、依旧桃花人面。\n绿窗携手，帘幕重重，烛影摇红夜将半。\n对尊前如梦，欲语魂惊，语未竟、已觉衣襟泪满。\n我只为、相思特特来，这度更休推，後回相见。", 
    "rhythmic": "洞仙歌"
  }, 
  {
    "author": "蔡伸", 
    "content": "玉猊香谩。\n叹瓶沈簪断，紫箫声绝。\n丹青挂寒壁。\n细端详，宛是旧时标格。\n音容望极。\n奈弱水、蓬山路隔。\n似瑶林琼树，韶华正好，一枝先折。\n凄切。\n相思情味，镜中绿鬓，看成华发。\n临风对月。\n空罗袂，清血。\n待随群逐队，开眉一笑，除你心肠是铁。\n看今生，为伊烦恼，甚时是彻。", 
    "rhythmic": "瑞鹤仙"
  }, 
  {
    "author": "何", 
    "content": "百花丛里花君子，取信东君。\n取信东君。\n名策花中第一勋。\n结成宝鼎和羹味，多谢东君。\n多谢东君。\n香遍还应号令春。", 
    "rhythmic": "采桑子"
  }, 
  {
    "author": "何", 
    "content": "分香帕子揉蓝腻。\n欲去殷勤惠。\n重来直待牡丹时。\n只恐花知、知後故开迟。\n别来看尽闲桃李。\n日日阑干倚。\n催花无计问东风。\n梦作一双蝴蝶、绕芳丛。", 
    "rhythmic": "虞美人"
  }, 
  {
    "author": "何", 
    "content": "", 
    "rhythmic": "失调名"
  }, 
  {
    "author": "何", 
    "content": "", 
    "rhythmic": "失调名"
  }, 
  {
    "author": "郑刚中", 
    "content": "汉粉重番内样妆。\n新染冰肌，浅浅莺黄。\n广寒宫迥阻归期，襟袖空馀暗淡香。\n江路迢迢楚塞长。", 
    "rhythmic": "一剪梅・一翦梅"
  }, 
  {
    "author": "韩世忠", 
    "content": "冬看山林萧疏净，春来地润花浓。\n少年衰老与山同。\n世间争名利，富贵与贫穷。\n荣贵非干长生药，清闲是不死门风。\n劝君识取主人公。\n单方只一味，尽在不言中。", 
    "rhythmic": "临江仙"
  }, 
  {
    "author": "韩世忠", 
    "content": "人有几何般。\n富贵荣华总是闲。\n自古英雄都如梦，为官。\n宝玉妻男宿业缠。\n年迈衰残。\n鬓发苍浪骨髓乾。\n不道山林有好处，贪欢。\n只恐痴迷误了贤。", 
    "rhythmic": "南乡子"
  }, 
  {
    "author": "黄大舆", 
    "content": "怜宋玉、许王昌。\n东西邻短墙。", 
    "rhythmic": "更漏子"
  }, 
  {
    "author": "黄大舆", 
    "content": "世间离恨何时了。\n不为英雄少。\n楚歌声起霸图休。\n玉帐佳人血泪、满东流。\n葛荒葵老芜城暮。\n玉貌知何处。\n至今芳草解婆娑。\n只有当时魂魄、未消磨。", 
    "rhythmic": "虞美人"
  }, 
  {
    "author": "王灼", 
    "content": "长江飞鸟外，明月众星中。\n今来古往如此，人事几秋风。\n又对团团红树，独跨蹇驴归去，山水澹丰容。\n远色动愁思，不见两诗翁。\n酒如渑，谈如绮，气如虹。\n当时痛饮狂醉，只许赏心同。\n响绝光沈休问，俯仰之间陈迹，我亦老飘蓬。\n望久碧云晚，一雁度寒空。", 
    "rhythmic": "水调歌头"
  }, 
  {
    "author": "王灼", 
    "content": "漠漠郊原荒宿草。\n黄花趁得秋风早。\n万里岷峨归梦到。\n东篱好。\n未应花似行人老。\n古往今来成一笑。\n为君醉里销沈了。\n不用登临短帽。\n愁绝□。\n吴霜点鬓教谁扫。", 
    "rhythmic": "渔家傲"
  }, 
  {
    "author": "王灼", 
    "content": "平生五色江淹笔。\n合占金闺籍。\n桃李满城春，恨□屏□，只作三年客。\n画船暂系河桥侧。\n一醉分南北。\n惆怅酒醒时，雨笠风蓑，似旧无人识。", 
    "rhythmic": "醉花阴"
  }, 
  {
    "author": "王灼", 
    "content": "东风归早。\n已绿瀛洲草。\n紫殿红楼春正好。\n杨柳半和烟袅。\n玉舆遍绕花行。\n初闻百啭新莺。\n历历因风传去，千门万户春声。", 
    "rhythmic": "清平乐"
  }, 
  {
    "author": "王灼", 
    "content": "坠红飘絮。\n收拾春归去。\n长恨春归无觅处。\n心事顾谁分付。\n卢家小苑回塘。\n于飞多少鸳鸯。\n纵使东墙隔断，莫愁应念王昌。", 
    "rhythmic": "清平乐"
  }, 
  {
    "author": "王灼", 
    "content": "休惜馀春，试来把酒留春住。\n问春无语。\n帘卷西山雨。\n一掬愁心，强欲登高赋。\n山无数。\n烟波无数。\n不放春归去。", 
    "rhythmic": "点绛唇"
  }, 
  {
    "author": "王灼", 
    "content": "一样婵娟别样清。\n眼明初识董双成。\n香风随步过帘旌。\n笑捧玉觞频劝客，浣溪沙里转新声。\n花间侧听有流莺。", 
    "rhythmic": "浣溪沙"
  }, 
  {
    "author": "王灼", 
    "content": "别来杨柳团轻絮。\n摆撼春风去。\n小园桃李却依依。\n犹自留花不发、待郎归。\n枝头便觉层层好。\n信是花相恼。\n觥船一棹百分空。\n拚了如今醉倒、闹香中。", 
    "rhythmic": "虞美人"
  }, 
  {
    "author": "王灼", 
    "content": "姚黄真是花中主。\n个个寻芳去。\n春光能有几多时。\n莫遣无花空折、断肠枝。\n蜂媒蝶使争撩乱。\n应妒传觞缓。\n问花端的为谁开。\n拟作移春小槛、载归来。", 
    "rhythmic": "虞美人"
  }, 
  {
    "author": "王灼", 
    "content": "风柔日薄江村路。\n一鞭又逐春光去。\n胡蝶作团飞。\n竹间桃李枝。\n醉魂招不得。\n一半随春色。\n桃李□无多。\n其如风日何。", 
    "rhythmic": "菩萨蛮"
  }, 
  {
    "author": "王灼", 
    "content": "小砑碧霞笺，不见近来消息。\n玉骨瘦无一把，又不成空忆。\n炉熏歇尽烛花残，佳梦了难得。\n二十五声秋点，最知人端的。", 
    "rhythmic": "好事近"
  }, 
  {
    "author": "王灼", 
    "content": "来匆匆。\n去匆匆。\n短梦无凭春又空。\n难随郎马踪。\n山重重。\n水重重。\n飞絮流云西复东。\n音书何处通。", 
    "rhythmic": "长相思"
  }, 
  {
    "author": "王灼", 
    "content": "锦水花林，前度刘郎行乐处，当时桃李卧莓苔。\n又重来。\n今年菊蕊为君开。\n赖有诗情浑似旧，西风斜日上高台。\n醉千回。", 
    "rhythmic": "酒泉子"
  }, 
  {
    "author": "王灼", 
    "content": "柳暗汀洲，最春深处，小宴初开。\n似泛宅浮家，水平风软，咫尺蓬莱。\n更劝君、吸尽紫霞杯。", 
    "rhythmic": "恨来迟"
  }, 
  {
    "author": "王灼", 
    "content": "和醉梦，上峥嵘。\n忆娉婷。\n回首锦江烟一色，不分明。\n翻为离别牵情。", 
    "rhythmic": "春光好"
  }, 
  {
    "author": "王灼", 
    "content": "命啸无人啸，含娇何处娇。\n江南烟水太迢迢。\n璧月琼枝空想、夜和朝。\n目断肠随断，魂销骨更销。\n琐窗风雨不相饶。\n犹似西湖一枕、听寒潮。", 
    "rhythmic": "南歌子"
  }, 
  {
    "author": "王灼", 
    "content": "暖风和雨暗楼台。\n馀寒巧作愁媒。\n半春怀抱向谁开。\n忍泪千回。\n断梦已随烟篆，醉魂空琼杯。\n小窗瞥见一枝梅。\n疑误君来。", 
    "rhythmic": "画堂春"
  }, 
  {
    "author": "王灼", 
    "content": "花明雾暗非花雾。\n似春屏、短梦无凭据。\n夜月将来，晓灯催去。\n半衾馀暖空留住。\n情柔意密愁千缕。\n想一声、鸡唱东城路。", 
    "rhythmic": "七娘子"
  }, 
  {
    "author": "王灼", 
    "content": "飞霞半缕。\n收尽一天风和雨。\n可惜黄昏。\n残角疏钟要断魂。\n双鱼传信。\n只道横塘消息近。\n心事悠悠。\n同向春风各自愁。", 
    "rhythmic": "减字木兰花"
  }, 
  {
    "author": "王灼", 
    "content": "昨夜封枝寒雪。\n暗堆残叶。\n佳人醉里插钗梁，更不问、眠时节。\n绣被重重夜彻。", 
    "rhythmic": "一落索"
  }, 
  {
    "author": "王灼", 
    "content": "东风已有归来信，先返梅魂。\n雪斗纷纷。\n更引蟾光过璧门。\n绿衣小凤枝头语，我有嘉宾。", 
    "rhythmic": "丑奴儿・采桑子"
  }, 
  {
    "author": "陈袭善", 
    "content": "江南二月。\n犹有枝头千点雪。\n邀上芳尊。\n却占东君一半春。\n尊前眼底。\n南国风光都在此。\n移过江来。\n从此江南不复开。", 
    "rhythmic": "减字木兰花"
  }, 
  {
    "author": "陈袭善", 
    "content": "鹫岭峰前阑独倚。\n愁眉蹙损愁肠碎。\n红粉佳人伤别袂。\n情何已。\n登山临水年年是。\n常记同来今独至。\n孤舟晚扬湖光里。\n衰草斜阳无限意。\n谁与寄。\n西湖水是相思泪。", 
    "rhythmic": "渔家傲"
  }, 
  {
    "author": "曾乾曜", 
    "content": "蓦地厮看时。\n赤怕那、迪功郎儿。\n气岸昂昂因权县，厅子叫道，宣教请後，有无限威仪。\n先自不相知。", 
    "rhythmic": "丑奴儿・采桑子"
  }, 
  {
    "author": "孙", 
    "content": "烟洗风梳，司花先放江梅吐。\n竹村沙路。\n脉脉摇寒雨。\n醉魄吟魂，无著清香处。\n愁如缕。\n系春不住。\n又折冰枝去。", 
    "rhythmic": "点绛唇"
  }, 
  {
    "author": "如晦", 
    "content": "有意送春归，无计留春住。\n毕竟年年用著来，何似休归去。\n目断楚天遥，不见春归路。\n风急桃花也似愁，点点飞红雨。", 
    "rhythmic": "卜算子"
  }, 
  {
    "author": "孙舣", 
    "content": "一声羌管吹呜咽。\n玉溪夜半梅翻雪。\n江月正茫茫。\n断桥流水香。\n含章春欲暮。\n落日千山雨。\n一点著枝酸。\n吴姬先齿寒。", 
    "rhythmic": "菩萨蛮"
  }, 
  {
    "author": "潘汾", 
    "content": "兽环半掩，鸳无尘，庭院潇洒。\n树色沈沈，春尽燕娇莺姹。\n梦草池塘清渐满，海棠轩槛红相亚。\n听箫声，记秦楼夜约，彩鸾齐跨。\n渐迤逦、更催银箭，何处贪欢，犹系骄马。\n旋剪灯花，两点翠眉谁画。", 
    "rhythmic": "倦寻芳"
  }, 
  {
    "author": "潘汾", 
    "content": "篆缕销香鼎。\n翠沈沈、庭阴转午，画堂人静。\n芳草王孙知何处，惟有杨花糁径。\n正玉枕、瞢腾初醒。\n门外残红春已去，镇无聊、酒厌厌病。\n云髻，未整。\n江南旧事休重省。\n但天涯、寻消问息，断鸿难倩。\n月满西楼凭阑久，依旧归期未定。\n便只恐、瓶沈金井。\n嘶骑不来银烛暗，枉教人、立尽梧桐影。\n谁伴我，对鸾镜。", 
    "rhythmic": "贺新郎"
  }, 
  {
    "author": "潘汾", 
    "content": "向卖花担上，落絮桥边，春思难禁。\n正暖日温风里，斗采遍香心。\n夜夜稳栖芳草，还处处、先春禽。\n满园林。\n梦觉南华，直到如今。\n情深。\n记那人小扇、扑得归来，绣在罗襟。\n芳意赠谁，应费万线千针。\n谩道滕王画得，枉谢客、多少清吟。", 
    "rhythmic": "孟家蝉"
  }, 
  {
    "author": "潘汾", 
    "content": "啼鸟惊心，怨年华，羞看杏梢桃萼。\n映柳小桥，芳草闲庭，处处旧游如昨。\n断肠人在东风里，遮不尽、几重帘幕。\n旧巢稳，呢喃燕子，笑人漂泊。\n应是素肌瘦削。\n空望断天涯，信音难托。\n半污泪痕，重整馀香，夜夜翠衾寒薄。", 
    "rhythmic": "花心动"
  }, 
  {
    "author": "潘汾", 
    "content": "睡起日高莺啭，画帘低卷，花影重重。\n醉眼羞抬，娇困犹自未惺忪。\n绣床近、强来描翠，妆镜掩、不肯匀红。\n锦屏空。\n对花无语，独怨春风。\n匆匆。\n庾郎去後，香销玉减，是事疏慵。\n纵蛮笺封了，何处问鳞鸿。\n眼中泪、万行难尽，眉上恨、一点偏浓。", 
    "rhythmic": "玉蝴蝶"
  }, 
  {
    "author": "潘汾", 
    "content": "愁春未醒，还是清和天气。\n对浓绿阴中庭院，燕语莺啼。\n数点新荷翠钿，轻泛水平池。\n一帘风絮，才晴又雨，梅子黄时。\n忍记那回，玉人娇困，初试单衣。\n共携手、红窗描绣，画扇题诗。", 
    "rhythmic": "丑奴儿慢・采桑子慢"
  }, 
  {
    "author": "李重元", 
    "content": "萋萋芳草忆王孙。\n柳外楼高空断魂。\n杜宇声声不忍闻。\n欲黄昏。\n雨打梨花深闭门。", 
    "rhythmic": "忆王孙"
  }, 
  {
    "author": "李重元", 
    "content": "风蒲猎猎小池塘。\n过雨荷花满院香。\n沈李浮瓜冰雪凉。\n竹方床。\n针线慵拈午梦长。", 
    "rhythmic": "忆王孙"
  }, 
  {
    "author": "李重元", 
    "content": "飕飕风冷荻花秋。\n明月斜侵独倚楼。\n十二珠帘不上钩。\n黯凝眸。\n一点渔灯古渡头。", 
    "rhythmic": "忆王孙"
  }, 
  {
    "author": "李重元", 
    "content": "彤云风扫雪初晴。\n天外孤鸿三两声。\n独拥寒衾不忍听。\n月笼明。\n窗外梅花瘦影横。", 
    "rhythmic": "忆王孙"
  }, 
  {
    "author": "李玉", 
    "content": "篆缕销金鼎。\n醉沈沈、庭阴转午，画堂人静。\n芳草王孙知何处，惟有杨花糁径。\n渐玉枕、腾腾春醒。\n帘外残红春已透，镇无聊、酒厌厌病。\n云鬓乱，未整。\n江南旧事休重省。\n遍天涯、寻消问息，断鸿难倩。\n月满西楼凭栏久，依旧归期未定。\n又只恐、瓶沈金井。\n嘶骑不来银烛暗，枉教人、立尽梧桐影。\n谁伴我，对鸾镜。", 
    "rhythmic": "贺新郎"
  }, 
  {
    "author": "吴淑姬1", 
    "content": "谢了荼シ春事休。\n无多花片子，缀枝头。\n庭槐影碎被风揉。\n莺虽老，声尚带娇羞。\n独自倚妆楼。\n一川烟草浪，衬云浮。", 
    "rhythmic": "小重山"
  }, 
  {
    "author": "吴淑姬1", 
    "content": "岸柳依依拖金缕。\n是我朝来别处。\n惟有多情絮。\n故来衣上留人住。\n两眼啼红空弹与。\n未见桃花又去。\n一片征帆举。\n断肠遥指苕溪路。", 
    "rhythmic": "惜分飞"
  }, 
  {
    "author": "吴淑姬1", 
    "content": "粉痕销，芳信断，好梦又无据。\n病酒无聊，枕听春雨。\n断肠曲曲屏山，温温沈水，都是旧、看承人处。\n久离阻。\n应念一点芳心，闲愁知几许。\n偷照菱花，清瘦自羞觑。\n可堪梅子酸时，杨花飞絮，乱莺闹、催将春去。", 
    "rhythmic": "祝英台近"
  }, 
  {
    "author": "吴淑姬1", 
    "content": "", 
    "rhythmic": "失调名"
  }, 
  {
    "author": "柳富", 
    "content": "人间最苦，最苦是分离。\n伊爱我，我怜伊。\n青草岸头人独立，画船东去橹声迟。\n楚天低，回望处，两依依。\n後会也知俱有愿，未知何日是佳期。\n心下事、乱如丝。", 
    "rhythmic": "最高楼"
  }, 
  {
    "author": "王幼玉", 
    "content": "", 
    "rhythmic": "失调名"
  }, 
  {
    "author": "李生", 
    "content": "庭院黄昏人悄悄。\n两情暗约谁知道。\n咫尺蓬山难一到。\n明月照。\n潜身只得听言笑。\n特地嗟吁传密耗。\n芳衷要使郎心表。\n此际归来愁不少。\n萦怀抱。\n卿卿销得人烦恼。", 
    "rhythmic": "渔家傲"
  }, 
  {
    "author": "谭意哥", 
    "content": "湘东最是得春先。\n和气暖如绵。\n清明过了，残花巷陌，犹见秋千。", 
    "rhythmic": "极相思令・极相思"
  }, 
  {
    "author": "谭意哥", 
    "content": "旧燕初归，梨花满院，迤逦天气融和。\n新晴巷陌，是处轻车骏马，禊饮笙歌。\n旧赏人非，对佳时、一向乐少愁多。\n远意沈沈，幽闺独自颦蛾。\n正消黯、无言自感，凭高远意，空寄烟波。\n从来美事，因甚天教，两处多磨。\n开怀强笑，向新来、宽却衣罗。\n似恁他、人怪憔悴，甘心总为伊呵。", 
    "rhythmic": "长相思令・长相思"
  }, 
  {
    "author": "李氏1", 
    "content": "日红疏翠密晴暄。\n初夏困人天。\n风流滋味，伤怀尽在，花下风前。", 
    "rhythmic": "极相思"
  }, 
  {
    "author": "花仲胤", 
    "content": "顿首起情人。\n即日恭维问好音。\n接得彩笺词一首，堪惊。\n题起词名恨转生。\n展转意多情。\n寄与音书不志诚。\n不写伊川题尹字，无心。\n料想伊家不要人。", 
    "rhythmic": "南乡子"
  }, 
  {
    "author": "花仲胤妻", 
    "content": "西风昨夜穿帘幕。\n闺院添消索。\n最是梧桐零落。\n迤逦秋光过却。\n人情音信难托。", 
    "rhythmic": "伊川令・伊州令"
  }, 
  {
    "author": "花仲胤妻", 
    "content": "奴启情人勿见罪。\n闲将小书作尹字。\n情人不解其中意。", 
    "rhythmic": "失调名"
  }, 
  {
    "author": "刘浚", 
    "content": "金钩花绶系双月。\n腰肢软低折。\n揎皓腕，萦绣结。\n轻盈宛转，妙若凤鸾飞越。\n无别。\n香檀急扣转清切。\n翻纤手飘瞥。\n催画鼓，追管，锵洋雅奏，尚与众音为节。\n当时妙选舞袖，慧性雅资，名为殊绝。\n满座倾心注目，不甚窥回雪。\n纤怯。\n逡巡一曲霓裳彻。", 
    "rhythmic": "期夜月"
  }, 
  {
    "author": "施酒监", 
    "content": "相逢情便深，恨不相逢早。\n识尽千千万万人，终不似、伊家好。\n别你登长道。\n转更添烦恼。\n楼外朱楼独倚阑，满目围芳草。", 
    "rhythmic": "卜算子"
  }, 
  {
    "author": "乐婉", 
    "content": "相思似海深，旧事如天远。\n泪滴千千万万行，更使人愁断肠。\n要见无因见，了拚终难拚。\n若是前生未有缘，待重结、来生愿。", 
    "rhythmic": "卜算子"
  }, 
  {
    "author": "虞某", 
    "content": "相逢只怕有分离。\n许多时。\n暗为期。\n常是眉来眼去、惹猜疑。\n何似总休拈弄上，轻咳嗽、有人知。\n终须买个小船儿。\n任风吹。\n尽东西。", 
    "rhythmic": "江神子・江城子"
  }, 
  {
    "author": "巴谈", 
    "content": "正月月尽夕。\n芭蕉船一只。\n灯盏两只明辉辉，内里更有筵席。\n奉劝郎君小娘子。\n饱吃莫形迹。\n每年只有今日日。\n愿我做来称意。\n奉劝郎君小娘子。", 
    "rhythmic": "失调名"
  }, 
  {
    "author": "杨师纯", 
    "content": "羞娥浅浅。\n秋水如刀剪。\n窗下无人自针线。\n不觉郎来身畔。\n相将携手鸳帏。\n匆匆不许多时。\n耳畔告郎低语，共郎莫使人知。", 
    "rhythmic": "清平乐"
  }, 
  {
    "author": "杨师纯", 
    "content": "小庭春院。\n睡起花阴转。\n往事旧欢离思远。\n柳絮随风难管。\n等闲屈指当时。\n阑干几曲谁知。\n为问春风桃李，而今子满芳枝。", 
    "rhythmic": "清平乐"
  }, 
  {
    "author": "杨端臣", 
    "content": "有个人人情不久。\n而今已落他人手。\n见说近来伊也瘦。\n好教受。\n看谁似我能就。\n莲脸能匀眉黛皱。\n相思泪滴残妆透。\n总是自家为事谬。\n从今後。\n这回断了心先有。", 
    "rhythmic": "渔家傲"
  }, 
  {
    "author": "杨端臣", 
    "content": "楼鼓数声人迹散。\n马蹄不响街尘软。\n门户深深扃小院。\n帘不卷。\n背灯尽烛红条短。\n归路恍如春梦断。\n千愁万恨知河限。\n昨夜月华明似练。\n花影畔。\n算来惟有嫦娥见。", 
    "rhythmic": "渔家傲"
  }, 
  {
    "author": "杨端臣", 
    "content": "□□今日那人家。\n琐窗红影斜。\n髻云散乱不胜花。\n偷匀残脸霞。\n梁燕老，石榴花。\n佳期今已差。\n凭阑思想入天涯。\n暮云重叠遮。", 
    "rhythmic": "阮郎归"
  }, 
  {
    "author": "聂胜琼", 
    "content": "", 
    "rhythmic": "失调名"
  }, 
  {
    "author": "聂胜琼", 
    "content": "玉惨花愁出凤城。\n莲花楼下柳青青。\n尊前一唱阳关後，别个人人第五程。\n寻好梦，梦难成。\n况谁知我此时情。\n枕前泪共帘前雨，隔个窗儿滴到明。", 
    "rhythmic": "鹧鸪天"
  }, 
  {
    "author": "赵才卿", 
    "content": "细柳营中有亚夫。\n华宴簇名姝。\n雅歌长许佐投壶。\n无一日、不欢娱。\n汉王拓境思名将，捧飞诏欲登途。", 
    "rhythmic": "燕归梁"
  }, 
  {
    "author": "任", 
    "content": "事往人离，还似暮峡归云，陇上流泉。\n奈向分罗带，已断么弦。\n长记歌时酒畔，难忘月夕花前。\n相携手处，琼楼珠户，触目依然。\n从来惯共，锦衾屏枕，长效比翼文鸳。\n谁念我、而今清夜，常是孤眠。", 
    "rhythmic": "雨中花慢"
  }, 
  {
    "author": "都下妓", 
    "content": "屏山栏槛倚晴空。\n山色有无中。\n手种庭前桃李，别来几度春风。", 
    "rhythmic": "朝中措"
  }, 
  {
    "author": "李弥逊", 
    "content": "枕深轩，散帙虚堂，畏景屡移。\n渐披襟临水，床就月，莲香拂面，竹色侵衣。\n压玉为醪，折荷当盏，卧看银潢星四垂。\n人归後，伴饥蝉自语，宿鸟相依。\n痴儿。\n莫蹈危机。\n悟四十九年都尽非。\n任纡朱拖紫，围金佩玉，青钱流地，白璧如坻。\n富贵浮云，身名零露，事事无心归便归。\n秋风动，正吴淞月冷，莼长鲈肥。", 
    "rhythmic": "沁园春"
  }, 
  {
    "author": "李弥逊", 
    "content": "曲径通幽，小亭依翠，春事才过。\n看笋成竿，等花著果，永昼供闲坐。\n苍苍晚色，临渊小立，引首暮鸥飞堕。\n悄无人，一溪山影，可惜被渠分破。\n百年似梦，一身如寄，南北去留皆可。\n我自知鱼，け然濠上，不问鱼非我。\n隔篱呼取，举杯对影，有唱更凭谁和。\n知渊明，清流临赋，得似恁麽。", 
    "rhythmic": "永遇乐"
  }, 
  {
    "author": "李弥逊", 
    "content": "五十劳生，紫髯霜换，白日驹过。\n闭户推愁，缘崖避俗，壁角团蒲坐。\n提壶人至，竹根同卧，醉帽尽从堕。\n梦惊回，满身疏影，露滴月斜云破。\n无人自酌，有邀皆去，我笑两翁多可。\n忍冻吟诗，典衣沽酒，二子应嗤我。\n两忘一笑，调同今古，谁道郢歌无和。\n後之人，犹今视昔，有能继麽。", 
    "rhythmic": "永遇乐"
  }, 
  {
    "author": "李弥逊", 
    "content": "瑶池倒影，露华浓、群玉峰峦如洗。\n明镜平铺秋水净，寒锁一天空翠。\n荷芰风摇，苹蘩波动，惊起鱼龙戏。\n扶疏桂影，十分光照人世。\n谁似。\n老子痴顽，胡床危坐，自引壶觞醉。\n斗转参横歌未彻，屋角乌飞星坠。\n对影三人，停杯一问，谁会骑鲸意。\n金牛何处，玉楼高耸十二。", 
    "rhythmic": "念奴娇"
  }, 
  {
    "author": "李弥逊", 
    "content": "风帘弄影，正闲堂永昼，香销人寂。\n轧轧邻机芳思乱，愁入回文新织。\n燕蹴巢泥，莺喧庭柳，好梦无踪迹。\n那堪春事，背人何计留得。\n谁似爱酒南邻，岸巾坦腹，醉踏西山碧。\n彩笔阳春传雁足，催我飞觞浮白。\n老去情怀，凭君试看，鬓上秋霜色。\n故园千里，月华空照相忆。", 
    "rhythmic": "念奴娇"
  }, 
  {
    "author": "李弥逊", 
    "content": "楚天木落，际平芜千里，寒霜凝碧。\n鄂渚波横何处是，当日孙郎赤壁。\n黄耳音稀，白云望远，又见春消息。\n嘉辰长记，谢池梅蕊初摘。\n遥想黄鹤楼高，兰阶丝管沸，传觞如织。\n倦客心驰归路绕，不及南飞双翼。\n固著斑衣，重翻锦字，寄远供新拍。\n明年欢侍，寿期应献千百。", 
    "rhythmic": "念奴娇"
  }, 
  {
    "author": "李弥逊", 
    "content": "层林烟霁，巨壁天半，鸿飞无路。\n云断处、两山之间，十万琅环翠羽。\n转秀谷、枕苹花汀溆。\n短柳疏篱向暮。\n看卧垄牛归，横舟人去，平芜鸥鹭。\n并游不见鞭鸾侣。\n只僧前、松子随步。\n回径险、凌风遐想，小憩清泉茂树。\n正笋蕨、过如苏新雨。\n矶下游鱼可数。\n纵窈窕、云关长启，寂寂谁争子所。\n世上丹毂朱缨，春梦觉、南柯何许。\n况荣枯无定，中有欢离愁聚。\n尽笑我、诧盘中趣。", 
    "rhythmic": "三段子・宝鼎现"
  }, 
  {
    "author": "李弥逊", 
    "content": "清夜月当午，轩户踏层冰。\n楼高百尺，缥缈天阙敞云扃。\n万里风摇玉树，吹我衣裾零乱，寒入骨毛轻。\n径欲乘之去，高兴送青冥。\n神仙说，功名事，两难成。\n苇汀筠岫深处，端可寄馀龄。\n身外营营姑置，对景掀髯一笑，引手接飞萤。\n且尽杯中物，日出事还生。", 
    "rhythmic": "水调歌头"
  }, 
  {
    "author": "李弥逊", 
    "content": "安石寓丝竹，方朔杂诙谐。\n昂霄气概，古来无地可容才。\n不见骑鲸仙伯，唾手功名事了，猿鹤与同侪。\n有意谢轩冕，无计避嫌猜。\n静中乐，山照座，月浮杯。\n忘形湛辈，一笑丘壑写高怀。\n只恐天催玉斧，为破烟尘昏翳，人自日边来。\n东阁动诗兴，莫待北枝开。", 
    "rhythmic": "水调歌头"
  }, 
  {
    "author": "李弥逊", 
    "content": "松柏渐成趣，红紫勿齐开。\n花神靳惜芳事，日日待公来。\n遥想金葵侧处，素月华灯相照，妆影满歌台。\n馀韵写宫徵，飞落远山隈。\n逃禅客，尊中尽，厌长斋。\n且愁风絮，断送春色揽离怀。\n命驾何妨千里，只恐行云碍辙，直磴插崔嵬。\n手拍阳春唱，隔岸借残杯。", 
    "rhythmic": "水调歌头"
  }, 
  {
    "author": "李弥逊", 
    "content": "不见隐君子，一月比三秋。\n惊涛如许，梦魂无路绝横流。\n安得如云长翮，命驾不须千里，上下逐君游。\n此计杳难就，注目倚江楼。\n西风里，多少恨，寄歌头。\n飞奴接翼，为我三度下南州。\n正是天寒日暮，独钓一江残雪，风猎碧莎裘。\n和子浩然句，一酌散千忧。", 
    "rhythmic": "水调歌头"
  }, 
  {
    "author": "李弥逊", 
    "content": "不上长安道，霜鬓几惊秋。\n故人何在，时序欺我去如流。\n赏对洛滨仙伯，共说芗林佳致，魂梦与追游。\n更唱中秋句，得月上东楼。\n云岩底，秋香下，楚江头。\n十年笑傲，真是骑鹤上扬州。\n却忆金门联辔，晓殿催班同到，高拱翠云裘。\n明月今千里，何计缓离忧。", 
    "rhythmic": "水调歌头"
  }, 
  {
    "author": "李弥逊", 
    "content": "白发闽江上，几度过中秋。\n阴晴相半，曾见玉塔卧寒流。\n不似今年三五，皎皎冰轮初上，天阙恍神游。\n下视人间世，万户水明楼。\n贤公子，追乐事，占鳌头。\n酒酣喝月，腰鼓百面打凉州。\n沈醉尽扶红袖，不管风摇仙掌，零露湿轻裘。\n但恐尊中尽，身外复何忧。", 
    "rhythmic": "水调歌头"
  }, 
  {
    "author": "李弥逊", 
    "content": "冲寒山意，未放江头树。\n老去恨春迟，数花期、朝朝暮暮。\n疏英冷蕊，也为有情忙，深夜月，小庭中，绝胜西城路。\n调元妙手，便是春来处。\n酝造十分香，更暖借、毫端烟雨。\n狂歌醉客，小摘问东风，花谢後，子成时，趁得和羹否。", 
    "rhythmic": "蓦山溪"
  }, 
  {
    "author": "李弥逊", 
    "content": "竹边柳外，两两寒梅树。\n疏影上帘栊，似却□、一枝横暮。\n玉肌瘦损，有恨不禁春，萦冰佩，整风裳，怅望瑶台路。\n我来胜赏，持酒花深处。\n天晓酿幽香，正一霎、如酥小雨。\n江山得助，臭味许谁同，长安远，故人疏，梦到江南否。", 
    "rhythmic": "蓦山溪"
  }, 
  {
    "author": "李弥逊", 
    "content": "帐锦笼庭，囊香飘榭，过了芳时强半。\n觅残红、蜂须趁日，占新绿、莺喉咤暖。\n数花期、望得春来，春去也、把酒南山谁伴。\n更帘幕垂垂，恼人飞絮，乱落一轩风晚。\n手拍狂歌挥醉碗。\n笑浪走江头，几逢归燕。\n忆黄华、曾吹纱帽，讶彩楼、催纨扇。", 
    "rhythmic": "昆明池・金明池"
  }, 
  {
    "author": "李弥逊", 
    "content": "浮云无定，任春风万点，吹上寒枝。\n砌外珑璁，暗香夜透帘帏。\n闲情最宜酒伴，胜黄昏、冷月清溪。\n风流谢傅，梦到华胥，长是相随。\n似凝愁、不语谁知。\n芳思乱微酸，已带离离。\n传语花神，任教横竹三吹。", 
    "rhythmic": "十月桃"
  }, 
  {
    "author": "李弥逊", 
    "content": "一枝三四，弄疏英秀色，特地生寒。\n刻楮三年，谩夸煮石成丹。\n梨花带雨难并，似玉妃、寂寞微潸。\n瑶台空阔，露下星坠，零乱风鬟。\n记前回、拥盖西园。\n花信被山烟，著意邀阑。\n盏面横斜，大家月底颓然。", 
    "rhythmic": "十月桃"
  }, 
  {
    "author": "李弥逊", 
    "content": "龙涎染就，沈水薰成，分明乱屑琼瑰。\n一朵才开，人家千里须知。\n花儿大则不大，有许多、潇洒清奇。\n较量尽，诮胜如末利，赛过酴。\n更被秋光断送，微放些月照，著阵风吹。\n恼杀多情，猛拚沈醉酬伊。\n朝朝暮暮守定，尽忙时、也不分离。\n睡梦里，胆瓶儿、枕畔数枝。", 
    "rhythmic": "声声慢"
  }, 
  {
    "author": "李弥逊", 
    "content": "一水如绳，两山如翼，绿野如绣。\n松院干霄，筠庄枕浪，揽尽溪山秀。\n水南水北，竹舆兰棹，来往月宵花昼。\n问人间、天上何处，更寻大围小有。\n人言拒梗，功成仙去，丹鼎夜寒光透。\n唤取云英，炼成石髓，日月齐长久。\n烦君挟我，朝元真阙，两翼羽轻风骤。\n此时看，小茅峰顶，有云贯斗。", 
    "rhythmic": "永遇乐"
  }, 
  {
    "author": "李弥逊", 
    "content": "荷背翻黄，蕉心滴翠，雨洗庭院无尘。\n断云缺处，矫首望冰轮。\n迤逦天垂四幕，星杓淡、河汉横银。\n笙歌散，风帘自上，寒水满楼明。\n刘郎方得计，钗摇绣户，枕并华。\n笑狂客无眠，坐听锺鲸。\n明月中秋一梦，临鸳、三绕殷勤。\n清光里，持杯对影，风月两兼并。", 
    "rhythmic": "满庭芳"
  }, 
  {
    "author": "李弥逊", 
    "content": "化工收拾芳菲，晕酥翦彩迎春禊。\n江山影里，泰阶星聚，重寻古意。\n曲水流觞，晚林张宴，竹边花外。\n倩飞英衬地，繁枝障日，游丝驻，羲和旆。\n雪避清歌自止。\n放一钩、玉沈寒水。\n西园飞盖，东山携妓，古今无愧。\n闻道东君，商量花蕊，作明年计。\n待公归，独运丹青妙手，忆山阴醉。", 
    "rhythmic": "水龙吟"
  }, 
  {
    "author": "李弥逊", 
    "content": "断桥斜路，又是春来也。\n仙掌云半开谢。\n尽凝酥砌粉，不似真香，分明对、冰雪肌肤姑射。\n天涯伤老大，万斛新愁，一笑端须问花借。\n纵广平冷淡，铁石心肠，未拚得、花里风前月下。\n为传语、游蜂缓经营，且留与山翁，醉吟清夜。", 
    "rhythmic": "洞仙歌"
  }, 
  {
    "author": "李弥逊", 
    "content": "残烟薄雾，杖东风排遣。\n收拾轻寒做轻暖。\n问墙偶屋角，多少青红，春不语，行处随人近远。\n穿帘花影乱，金鸭香温，幽梦醒时午禽啭。\n任抛书推枕，嚼蕊攀条，暗消了、清愁一半。\n且莫放、浮云蔽晴晖，怕惹起羁人，望中凝恋。", 
    "rhythmic": "洞仙歌"
  }, 
  {
    "author": "李弥逊", 
    "content": "梦中北去又南来。\n饱风埃。\n鬓华衰。\n浮木飞蓬，踪迹为谁催。\n自笑自悲还自误，一杯酒，鼻如雷。\n晓舆行处觉春回。\n屑琼瑰。\n糁□苔。", 
    "rhythmic": "江神子・江城子"
  }, 
  {
    "author": "李弥逊", 
    "content": "入夜月华清，中天方好。\n更著山光两相照。\n星稀云净，玉树惊乌三绕。\n广寒风陆近，秋光老。\n老山高胜，飞尘不到。\n亭上仙翁自昏晓。\n短封新唱，字字令人绝倒。\n待凭书寄恨，归鸿少。", 
    "rhythmic": "感皇恩"
  }, 
  {
    "author": "王以宁", 
    "content": "艾胜迎薰寿缕长。\n碧酒泛绿蒲香。\n万家喜气在都粱。\n小阁幽轩新料理，舞衫歌扇且传觞。\n看君飞步上明光。", 
    "rhythmic": "浣溪沙"
  }, 
  {
    "author": "王以宁", 
    "content": "招福宫中第几真。\n餐花辟谷小夫人。\n天翁新与玉麒麟。\n我识外家西府相，玉壶冰雪照青春。\n小郎风骨已凌云。", 
    "rhythmic": "浣溪沙"
  }, 
  {
    "author": "王以宁", 
    "content": "梦褥光宗，河东右族。\n向来到耳声华熟。\n游从两世纪金兰，风流二阮居南北。\n今夕何辰，相亲灯烛。\n一廛我愿依韦曲。\n长君未可赋骊驹，山人莫为蒲轮促。", 
    "rhythmic": "踏莎行"
  }, 
  {
    "author": "王以宁", 
    "content": "我自山中，渔樵冷族。\n一丘一壑平生熟。\n来江海寄馀生，心兵语阱频奔北。\n九里灵河，十分光烛。\n分辉借润须邻曲。\n柳家兄弟莫人，狂奴小户元低促。", 
    "rhythmic": "踏莎行"
  }, 
  {
    "author": "王以宁", 
    "content": "位正三槐，光生九族。\n人间一梦黄粱熟。\n迩来荆楚地行仙，卜居深在延原北。\n笑问从前，谁调玉烛。\n当筵鲍老那能曲。\n山中饮酒是生涯，欲归未果成烦促。", 
    "rhythmic": "踏莎行"
  }, 
  {
    "author": "王以宁", 
    "content": "千古洞庭湖，百川争注。\n雪浪银涛正如许。\n骑鲸诗客，浩气决云飞雾。\n背人歌乃，凌空去。\n我欲从公，翩然鹄举。\n未愿人间相君雨。\n箸短棹，是我平身真语。\n个中烟景好，烦公句。", 
    "rhythmic": "感皇恩"
  }, 
  {
    "author": "王以宁", 
    "content": "问政山头景气嘉。\n仙家绿酒荐菖芽。\n仙郎玉女共乘槎。", 
    "rhythmic": "庆双椿・浣溪沙"
  }, 
  {
    "author": "王以宁", 
    "content": "往事闲思人共怕。\n十年塞上烟尘亚。\n百万铁衣驰铁马。\n都弄罢。\n八风断送归莲社。\n卖药得钱休教化。\n归来醉卧蜗牛舍。\n一颗明珠元不夜。\n非待借。\n神光穿透诸天下。", 
    "rhythmic": "渔家傲"
  }, 
  {
    "author": "王以宁", 
    "content": "诗客少微家，世有斗南人杰。\n一段素襟清韵，似玉壶冰雪。\n怀中卿相饱经纶，况是好时节。\n我有太平歌颂，待形容贤业。", 
    "rhythmic": "好事近"
  }, 
  {
    "author": "王以宁", 
    "content": "白石读书房，世有斗南人杰。\n一段素襟清韵，似玉壶冰雪。\n仙家赤酒荐交梨，道眼况超越。\n来往十州三岛，跨一轮新月。", 
    "rhythmic": "好事近"
  }, 
  {
    "author": "王以宁", 
    "content": "归来峰下霜如水。\n明月三千里。\n幽人独立瞰长淮。\n谁棹扁舟一叶、趁潮来。\n洞庭湖上银涛观。\n忆我烟蓑伴。\n此身天地一浮萍。\n去国十年华发、欲星星。", 
    "rhythmic": "虞美人"
  }, 
  {
    "author": "王以宁", 
    "content": "快雨疏风六月凉。\n貂蝉人著彩衣裳。\n肃然心拜玉炉香。\n相国趣还调鼎鼐，潘舆指日下潇湘。\n秋来江上接归航。", 
    "rhythmic": "浣溪沙"
  }, 
  {
    "author": "王以宁", 
    "content": "未折江南柳，先开陇上梅。\n绿情红意到根。\n昨夜春随和气、已归来。\n忠力扶昌运，冲和保圣胎。\n阳功阴德好栽培。\n他日骑鲸仙路、指蓬莱。", 
    "rhythmic": "南歌子"
  }, 
  {
    "author": "王以宁", 
    "content": "瑞雪当空舞素英。\n玳筵收得满金瓶。\n洗教双眼明如镜，看取黄河几度清。\n龟畀寿，鹤为形。\n年年长愿见仪刑。\n他年林下逢彭祖，唤作谁家小後生。", 
    "rhythmic": "鹧鸪天"
  }, 
  {
    "author": "陈与义", 
    "content": "朝元路，朝元路，同驾玉华君。", 
    "rhythmic": "法驾导引"
  }, 
  {
    "author": "陈与义", 
    "content": "东风起，东风起，海上百花摇。", 
    "rhythmic": "法驾导引"
  }, 
  {
    "author": "陈与义", 
    "content": "帘漠漠，帘漠漠，天澹一帘秋。", 
    "rhythmic": "法驾导引"
  }, 
  {
    "author": "陈与义", 
    "content": "十年花底承潮露。\n看到江南树。\n洛阳城里又东风。\n未必桃花得似、旧时红。\n胭脂睡起春才好。\n应恨人空老。\n心情虽在只吟诗。\n白发刘郎孤负、可怜枝。", 
    "rhythmic": "虞美人"
  }, 
  {
    "author": "陈与义", 
    "content": "鱼龙舞。\n湘君欲下潇湘浦。\n潇湘浦。\n兴亡离合，乱波平楚。\n独无尊酒酬端午。\n移舟来听明山雨。\n明山雨。\n白头孤客，洞庭怀古。", 
    "rhythmic": "忆秦娥"
  }, 
  {
    "author": "陈与义", 
    "content": "高咏楚词酬午日，天涯节序匆匆。\n榴花不似舞裙红。\n无人知此意，歌罢满帘风。\n万事一身伤老矣，戌葵凝笑墙东。\n酒杯深浅去年同。\n试浇桥下水，今夕到湘中。", 
    "rhythmic": "临江仙"
  }, 
  {
    "author": "陈与义", 
    "content": "张帆欲去仍搔首。\n更醉君家酒。\n吟诗日日待春风。\n及至桃花开後、却匆匆。\n歌声频为行人咽。\n记著尊前雪。\n明朝酒醒大江流。\n满载一船离恨、向衡州。", 
    "rhythmic": "虞美人"
  }, 
  {
    "author": "陈与义", 
    "content": "寒食今年，紫阳山下蛮江左。\n竹篱烟锁。\n何处求新火。\n不解乡音，只怕人嫌我。\n愁无那。\n短歌谁和。\n风动梨花朵。", 
    "rhythmic": "点绛唇"
  }, 
  {
    "author": "陈与义", 
    "content": "超然堂上闲宾主。\n不受人间暑。\n冰盘围坐此州无。\n却有一瓶和露、玉芙蕖。\n亭亭风骨凉生牖。\n消尽尊中酒。\n酒阑明月转城西。\n照见纱巾藜杖、带香归。", 
    "rhythmic": "虞美人"
  }, 
  {
    "author": "陈与义", 
    "content": "今日山头云欲举。\n青蛟素凤移时舞。\n行到石桥闻细雨。\n听还住。\n风吹却过溪西去。\n我欲寻诗宽久旅。\n桃花落尽春无所。\n渺渺篮舆穿翠楚。\n悠然处。\n高林忽送黄鹂语。", 
    "rhythmic": "渔家傲"
  }, 
  {
    "author": "陈与义", 
    "content": "扁舟三日秋塘路。\n平度荷花去。\n病夫因病得来游。\n更值满川微雨、洗新秋。\n去年长恨拿舟晚。\n空见残荷满。\n今年何以报君恩。\n一路繁花相送、过青墩。", 
    "rhythmic": "虞美人"
  }, 
  {
    "author": "陈与义", 
    "content": "送了栖鸦复暮钟。\n栏干生影曲屏东。\n卧看孤鹤驾天风。\n起舞一尊明月下，秋空如水酒如空。\n谪仙已去与谁同。", 
    "rhythmic": "浣溪沙"
  }, 
  {
    "author": "陈与义", 
    "content": "山人本合居岩岭。\n聊问支郎分半境。\n残年藜杖与纶巾，八尺庭中时弄影。\n呼儿汲水添茶鼎。", 
    "rhythmic": "玉楼春"
  }, 
  {
    "author": "陈与义", 
    "content": "黄衫相倚。\n翠葆层层底。\n八月江南风日美。\n弄影山腰水尾。\n楚人未识孤妍。\n离骚遗恨千年。\n无住庵中新事，一枝唤起幽禅。", 
    "rhythmic": "清平乐"
  }, 
  {
    "author": "陈与义", 
    "content": "九日登临有故常。\n随晴随雨一传觞。\n多病题诗无好句。\n孤负。\n黄花今日十分黄。\n记得眉山文翰老。\n曾道。\n四时佳节是重阳。\n江海满前怀古意。", 
    "rhythmic": "定风波"
  }, 
  {
    "author": "陈与义", 
    "content": "南轩面对芙蓉浦。\n宜风宜月还宜雨。\n红少绿多时。\n帘前光景奇。\n绳床乌木几。\n尽日繁香里。\n睡起一篇新。\n与花为主人。", 
    "rhythmic": "菩萨蛮"
  }, 
  {
    "author": "陈与义", 
    "content": "矫矫千年鹤，茫茫万里风。\n阑干三面看秋空。\n背插浮屠千尺、冷烟中。\n林坞村村暗，溪流处处通。", 
    "rhythmic": "南柯子・南歌子"
  }, 
  {
    "author": "陈与义", 
    "content": "忆昔午桥桥上饮，坐中多是豪英。\n长沟流月去无声。\n杏花疏影里，吹笛到天明。\n二十馀年如一梦，此身虽在堪惊。\n闲登小阁看新晴。\n古今多少事，渔唱起三更。", 
    "rhythmic": "临江仙"
  }, 
  {
    "author": "杜大中妾", 
    "content": "彩凤随鸦。", 
    "rhythmic": "临江仙"
  }, 
  {
    "author": "刘彤", 
    "content": "千里长安名利客，轻离轻散寻常。\n难禁三月好风光。\n满阶芳草绿，一片杏花香。\n记得年时临上马，看人眼泪汪汪。\n如今不忍更思量。\n恨无千日酒，空断九回肠。", 
    "rhythmic": "临江仙"
  }, 
  {
    "author": "僧儿", 
    "content": "团菊苞金，丛兰减翠，画成秋暮风烟。\n使君归去，千里倍潸然。\n两度朱幡雁水，全胜得、陶侃当年。\n如何见，一时盛事，都在送行篇。\n愁烦。\n梳洗懒，寻思陪宴，把月湖边。\n有多少、风流往事萦牵。\n闻道霓旌羽驾，看看是、玉局神仙。\n应相许，冲云破雾，一到洞中天。", 
    "rhythmic": "满庭芳"
  }, 
  {
    "author": "胡仔", 
    "content": "泛宅浮家，何处好、苕溪清境。\n占云山万叠，烟波千顷。\n茶灶笔床浑不用，雪蓑月笛偏相称。\n争不教、二纪赋归来，甘幽屏。\n红尘事，谁能省。\n青霞志，方高引。\n任家风舴艋，生涯箸。\n三尺鲈鱼真好脍，一瓢春酒宜闲饮。\n问此时、怀抱向谁论，惟箕颍。", 
    "rhythmic": "满江红"
  }, 
  {
    "author": "胡仔", 
    "content": "梦寒绡帐春风晓，檀枕半堆香髻。\n辘轳初转，阑干鸣玉，咿哑惊起。\n眠鸭凝烟，舞鸾翻镜，影开秋水。\n解低鬟试整，牙床对立，香丝乱、云撒地。\n纤手犀梳落处，腻无声、重盘鸦翠。\n兰膏匀渍，冷光欲溜，鸾钗易坠。\n年少偏娇，髻多无力，恼人风味。\n理云裾下阶，含情不语，笑折花枝戏。", 
    "rhythmic": "水龙吟"
  }, 
  {
    "author": "王昂", 
    "content": "喜气拥朱门，光动绮罗香陌。\n行到紫微花下，悟身非凡客。\n不须脂粉天真，嫌怕太红白。\n留取黛眉浅处，画章台春色。", 
    "rhythmic": "好事近"
  }, 
  {
    "author": "张元干", 
    "content": "曳杖危楼去。\n斗垂天、沧波万顷，月流烟渚。\n扫尽浮云风不定，未放扁舟夜渡。\n宿燕落、寒芦深处。\n怅望关河空吊影，正人间、鼻息鸣鼍鼓。\n谁伴我，醉中舞。\n十年一梦扬州路。\n倚高寒、愁生故国，气吞骄虏。\n要斩楼兰三尺剑，遗恨琵琶旧语。\n谩暗涩、铜华尘土。\n唤取谪仙平章看，过苕溪、尚许垂纶否。\n风浩荡，欲飞举。", 
    "rhythmic": "贺新郎"
  }, 
  {
    "author": "张元干", 
    "content": "梦绕神州路。\n怅秋风、连营画角，故宫离黍。\n底事倾砥柱。\n九地黄流乱注。\n聚万落、千村狐兔。\n天意从来高难问，况人情、老易悲如许。\n更南浦，送君去。\n凉生岸柳催残暑。\n耿斜河、疏星淡月，断云微度。\n万里江山知何处。\n回首对床夜语。\n雁不到、书成谁与。\n目尽青天怀今古，肯儿曹、恩怨相尔汝。\n举大白，听金缕。", 
    "rhythmic": "贺新郎"
  }, 
  {
    "author": "张元干", 
    "content": "春水迷天，桃花浪、几番风恶。\n云乍起、远山遮尽，晚风还作。\n绿卷芳洲生杜若。\n数帆带雨烟中落。\n傍向来、沙觜共停桡，伤飘泊。\n寒犹在，衾偏薄。\n肠欲断，愁难著。\n倚篷窗无寐，引杯孤酌。\n寒食清明都过却。\n最怜轻负年时约。\n想小楼、终日望归舟，人如削。", 
    "rhythmic": "满江红"
  }, 
  {
    "author": "张元干", 
    "content": "卷朱箔。\n朝雨轻阴乍阁。\n阑干外，烟柳弄晴，芳草侵阶映红药。\n东风妒花恶。\n吹落。\n梢头嫩萼。\n屏山掩，沈水倦熏，中酒心情怕杯勺。\n寻思旧京洛。\n正年少疏狂，歌笑迷著。\n障泥油壁催梳掠。\n曾驰道同载，上林携手，灯夜初过早共约。\n又争信漂泊。\n寂寞。\n念行乐。\n甚粉淡衣襟，音断弦索。\n琼枝璧月春如昨。", 
    "rhythmic": "兰陵王"
  }, 
  {
    "author": "张元干", 
    "content": "绮霞散。\n空碧留晴向晚。\n东风里，天气困人，时节秋千闭深院。\n帘旌翠波。\n窗影残红一线。\n春光巧，花脸柳腰，勾引芳菲闹莺燕。\n闲愁费消遣。\n想娥绿轻晕，鸾鉴新怨。\n单衣欲试寒犹浅。\n羞衾凤空展，塞鸿难托，谁问潜宽旧带眼。\n念人似天远。\n迷恋。\n画堂宴。\n看最乐王孙，浓艳争劝。\n兰膏宝篆春宵短。", 
    "rhythmic": "兰陵王"
  }, 
  {
    "author": "张元干", 
    "content": "江天雨霁，正露荷擎翠，风槐摇绿。\n试问秦楼今夜里，愁到阑干几曲。\n笑拈黄花，重题红叶，无奈归期促。\n暮云千里，桂花初绽寒玉。\n有谁伴我凄凉，除非分付与，杯中。\n水本无情山又远，回首烟波云木。\n梦绕西园，魂飞南浦，自古情难足。\n旧游何处，落霞空映孤鹜。", 
    "rhythmic": "念奴娇"
  }, 
  {
    "author": "张元干", 
    "content": "蕊香深处，逢上巳、生怕花飞红雨。\n万点胭脂遮翠袖，谁识黄昏凝伫。\n烧烛呈妆，传杯绕槛，莫放春归去。\n垂丝无语，见人浑似羞妒。\n修禊当日兰亭，群贤弦管里，英姿如许。\n宝靥罗衣，应未有、许多阳台神女。\n气涌三山，醉听五鼓，休更分今古。\n壶中天地，大家著意留住。", 
    "rhythmic": "念奴娇"
  }, 
  {
    "author": "张元干", 
    "content": "吴松初冷，记垂虹南望，残日西沈。\n秋入青冥三万顷，蟾影吞尽湖阴。\n玉斧为谁，冰轮如许，宫阙想寒深。\n人间奇观，古今豪士悲吟。\n苍弁丹颊仙翁，淮山风露底，曾赋幽寻。\n老去专城仍好客，时拥歌吹登临。\n坐揖龙江，举杯相属，桂子落波心。\n一声猿啸，醉来虚籁千林。", 
    "rhythmic": "念奴娇"
  }, 
  {
    "author": "张元干", 
    "content": "秋风万里，湛银潢清影，冰轮寒色。\n八月灵槎乘兴去，织女机边为客。\n山拥鸡林，江澄鸭绿，四顾沧溟窄。\n醉来横吹，数声悲愤谁测。\n飘荡贝阙珠宫，群龙惊睡起，冯夷波激。\n云气苍茫吟啸处，龟吼鲸奔天黑。\n回首当时，蓬莱方丈，好个归消息。\n而今图画，谩教千古传得。", 
    "rhythmic": "念奴娇"
  }, 
  {
    "author": "张元干", 
    "content": "寒绡素壁，露华浓、群玉峰峦如洗。\n明镜池开秋水净，冷浸一天空翠。\n荷芰波生，菰蒲风动，惊起鱼龙戏。\n山河影里，十分光照人世。\n谁似老子痴顽，胡床坐，自引壶觞醉。\n醉里悲歌歌未彻，屋角乌飞星坠。\n对影三人，停杯一问，谁解骑鲸意。\n玉京何处，翠楼空锁十二。", 
    "rhythmic": "念奴娇"
  }, 
  {
    "author": "张元干", 
    "content": "垂虹望极，扫太虚纤翳，明河翻雪。\n一碧天光波万顷，涌出广寒宫阙。\n好事浮家，不辞百里，俱载如花颊。\n琴高双鲤，鼎来同醉孤绝。\n浩荡今夕风烟，人间天上，别似寻常月。\n陶冶三高千古恨，赏我中秋清节。\n八十仙翁，雅宜图画，写取横江楫。\n平生奇观，梦回犹竦毛发。", 
    "rhythmic": "念奴娇"
  }, 
  {
    "author": "张元干", 
    "content": "寒水依痕，春意渐回，沙际烟阔。\n溪梅晴照生香，冷芯数枝争发。\n天涯旧恨，试看几许消魂，长亭门外山重叠。\n不尽眼中青，是愁来时节。\n情切。\n画楼深闭，想见东风，暗销肌雪。\n辜负枕前云雨，尊前花月。", 
    "rhythmic": "石州慢"
  }, 
  {
    "author": "张元干", 
    "content": "雨急云飞，惊散暮鸦，微弄凉月。\n谁家疏柳低迷，几点流萤明灭。\n夜帆风使，满湖烟水苍茫，菰蒲零乱秋声咽。\n梦断酒醒时，倚危樯清绝。\n心折。\n长庚光怒，群盗纵横，逆胡猖獗。\n欲挽天河，一洗中原膏血。", 
    "rhythmic": "石州慢"
  }, 
  {
    "author": "张元干", 
    "content": "月仄金盆，江萦罗带，凉飙天际。\n摩诘丹青，营丘平远，一望穷千里。\n白鸥盟在，黄粱梦破，投老此心如水。\n耿无眠、披衣顾影，乍闻绕阶络纬。\n百年倦客，三生习气，今古到头谁是。\n夜色苍茫，浮云灭没，举世方熟寐。\n谁人著眼，放神八极，逸想寄尘寰外。\n独凭栏、鸡鸣日上，海山雾起。", 
    "rhythmic": "永遇乐"
  }, 
  {
    "author": "张元干", 
    "content": "飞观横空，众山绕甸，江面相照。\n曲槛披风，虚檐挂月，据尽登临要。\n有时巾屦，访公良夜，坐我半天林杪。\n揽浮丘、飘飘衣袂，相与似游蓬岛。\n主人胜度，文章英妙，合住北扉西沼。\n何事十年，风洒露沐，不厌江山好。\n曲屏端有，吹箫人在，同倚暮云清晓。\n乘除了、人间宠辱，付之一笑。", 
    "rhythmic": "永遇乐"
  }, 
  {
    "author": "张元干", 
    "content": "倚凌空飞观，展营丘卧轴恍移时。\n渐微云点缀，参横斗转，野阔天垂。\n草树萦回岛屿，杳霭数峰低。\n共此一尊月，顾影为谁。\n俯仰乾坤今古，正嫩凉生处，浓露初扉。\n据胡床残夜，唯我与公知。", 
    "rhythmic": "八声甘州"
  }, 
  {
    "author": "张元干", 
    "content": "记当年共饮，醉画船、摇碧花钗。\n问苍颜华发，烟蓑雨笠，何事重来。\n看尽人情物态，冷眼只堪。\n赖有西湖在，洗我尘埃。\n夜久波光山色，间澹妆浓抹，冰鉴云开。\n更潮头千丈，江海两崔嵬。", 
    "rhythmic": "八声甘州"
  }, 
  {
    "author": "张元干", 
    "content": "落景下青嶂，高浪卷沧洲。\n平生颇惯，江海掀舞木兰舟。\n百二山河空壮。\n底事中原尘涨。\n丧乱几时休。\n泽畔行吟处，天地一沙鸥。\n想元龙，犹高卧，百尺楼。\n林风酹酒，堪笑淡话觅封侯。\n老去英雄不见。\n惟与渔樵为伴。\n回首得无忧。\n莫道三伏热，便是五湖秋。", 
    "rhythmic": "水调歌头"
  }, 
  {
    "author": "张元干", 
    "content": "闰馀有何好，一岁两中秋。\n滕王高阁曾醉，月涌大江流。\n今夜钓龙台上，还似当时逢闰，佳句记英游。\n看山兼看月，登阁复登楼。\n别离久，今古恨，大刀头。\n老来长是清梦，宛在旧神州。\n遐想芗林风味，瓮里自倾春色，不用贳貂裘。\n笑我成何事，搔首谩私忧。", 
    "rhythmic": "水调歌头"
  }, 
  {
    "author": "张元干", 
    "content": "缥缈九仙阁，壮观在人间。\n凉飙乍起，四围晴黛入阑干。\n已过中秋时候。\n便是菊花重九。\n为寿一尊欢。\n今古登高意，玉帐正清闲。\n引三巴，连五岭，控百蛮。\n元戎小队，旧游曾记并龙山。\n闽峤尤宽南顾。\n闻道天边玉露。\n持橐诏新颁。\n且拥笙歌醉，廊庙更徐还。", 
    "rhythmic": "水调歌头"
  }, 
  {
    "author": "张元干", 
    "content": "平日几经过，重到更留连。\n黄尘乌帽，觉来眼界忽醒然。\n坐见如云秋稼，莫问鸡虫得失，鸿鹄下翩翩。\n四海九洲大，何地著飞仙。\n吸湖光，吞蟾影，倚天圆。\n胸中万顷空旷，清夜炯无眠。\n要识世间闲处，自有尊前深趣，且唱钓鱼船。\n调鼎他年事，妙手看烹鲜。", 
    "rhythmic": "水调歌头"
  }, 
  {
    "author": "张元干", 
    "content": "雨断翻惊浪，山瞑拥归云。\n麦秋天气，聊泛征棹泊江村。\n不羡腰间金印，却爱吾庐高枕，无事闭柴门。\n搔首烟波上，老去任乾坤。\n白纶巾，玉麈尾，一杯春。\n性灵陶冶，我辈犹要个中人。\n莫变姓名吴市，且向渔樵争席，与世共浮沈。\n目送飞鸿去，何用画麒麟。", 
    "rhythmic": "水调歌头"
  }, 
  {
    "author": "张元干", 
    "content": "露下菱歌远，萤傍藕花流。\n临溪堂上，望中依旧柳边洲。\n晚暑冰肌沾汗，新浴香绵扑粉，湘簟月华浮。\n长记开朱户，不寐待归舟。\n恍重来，思往事，搅离愁。\n天涯何处，未应容易此身休。\n莫问吴霜点鬓，细与蛮笺封恨，相见转绸缪。\n云雨阳台梦，河汉鹊桥秋。", 
    "rhythmic": "水调歌头"
  }, 
  {
    "author": "张元干", 
    "content": "万里冰轮满，千丈玉盘浮。\n广寒宫殿，西望湖海冷光流。\n扫尽长空纤翳，散乱疏林清影，风露迫人愁。\n徐步行歌去，危坐莫眠休。\n问孤蓬，缘底事，苦淹留。\n倦游回首，向来云卧两星周。\n此夜此生长好，明月明年何处，归兴在南州。\n老境一伧父，异县四中秋。", 
    "rhythmic": "水调歌头"
  }, 
  {
    "author": "张元干", 
    "content": "袖手看飞雪，高卧过残冬。\n飘然底事春到，先我逐孤鸿。\n挟取笔端风雨，快写胸中丘壑，不肯下樊笼。\n大笑了今古，乘兴便西东。\n一尊酒，知何处，又相逢。\n奴星结柳，与君同送五家穷。\n好是橘封千户，正恐楼高百尺，湖海有元龙。\n目光在牛背，马耳射东风。", 
    "rhythmic": "水调歌头"
  }, 
  {
    "author": "张元干", 
    "content": "放浪形骸外，憔悴山泽癯。\n倒冠落佩，此心不待白髭须。\n聊复脱身鹭，未暇先寻水竹，矫首汉庭疏。\n长夏啖丹荔，两纪傲闲居。\n忽风飘，连雨打，向西湖。\n藕花深处，尚能同载曲生无。\n听子谈天舌本，浇我书空胸次，醉卧踏冰壶。\n毕竟凌烟像，何似辋川图。", 
    "rhythmic": "水调歌头"
  }, 
  {
    "author": "张元干", 
    "content": "柱策松江上，举酒酹三高。\n此生飘荡，往来身世两徒劳。\n长羡五湖烟艇，好是秋风鲈脍，笠泽久蓬蒿。\n想像英灵在，千古傲云涛。\n俯沧浪，舌空旷，恍神交。\n解衣盘礴，政须一笑属吾曹。\n洗尽人间尘土，扫去胸中冰炭，痛饮读离骚。\n纵有垂天翼，何用钓连鳌。", 
    "rhythmic": "水调歌头"
  }, 
  {
    "author": "张元干", 
    "content": "今夕定何夕，秋垂满东瓯。\n悲凉怀抱，何事还倍去年愁。\n万里碧空如洗，寒浸十分明月，帘卷玉波流。\n非是经年别，一岁两中秋。\n坐中庭，风露下，冷飕飕。\n素娥无语相对，尊酒且迟留。\n琴罢不堪幽怨，遥想三山影外，人倚夜深楼。\n矫首望霄汉，云海路悠悠。", 
    "rhythmic": "水调歌头"
  }, 
  {
    "author": "张元干", 
    "content": "最乐贤王子，今岁好中秋。\n夜深珠履，举杯相属尽名流。\n宿雨乍开银汉，洗出玉蟾秋色，人在广寒游。\n浩荡山河影，偏照岳阳楼。\n露华浓，君恩重，判扶头。\n霓旌星节，已随丝管下皇州。\n满座烛光花礼，笑乌巾同醉，谁问负薪裘。\n月转檐牙晓，高枕更无忧。", 
    "rhythmic": "水调歌头"
  }, 
  {
    "author": "张元干", 
    "content": "举手钓鳌客，削迹种瓜侯。\n重来吴会三伏，行见五湖秋。\n耳畔风波摇荡，身外功名飘忽，何路射旄头。\n孤负男儿志，怅望故园愁。\n梦中原，挥老泪，遍南州。\n元龙湖海豪气，百尺卧高楼。\n短发霜黏两鬓，清夜盆倾一雨，喜听瓦鸣沟。\n犹有壮心在，付与百川流。", 
    "rhythmic": "水调歌头"
  }, 
  {
    "author": "张元干", 
    "content": "戎虏乱中夏，星历一周天。\n干戈未定，悲咤河洛尚腥膻。\n万里两宫无路。\n政仰君王神武。\n愿数中兴年。\n吾道尊洙泗，何暇议伊川。\n吕公子，三世相，在凌烟。\n诗名独步，焉用儿辈更毛笺。\n好去承明谠论。\n照映金狨带稳。\n恩与荔枝偏。\n回首东山路，池阁醉双莲。", 
    "rhythmic": "水调歌头"
  }, 
  {
    "author": "张元干", 
    "content": "飞观插雕粱。\n凭虚起、缥缈五云乡。\n对山滴翠岚，两眉浓黛，水分双派，满眼波光。\n曲栏干外，汀烟轻冉冉，莎草细茫茫。\n无数钓舟，最宜烟雨，有如图画，浑似潇湘。\n使君行乐处，秦筝弄哀怨，云鬓分行。\n心醉一缸春色，满座疑香。", 
    "rhythmic": "风流子"
  }, 
  {
    "author": "张元干", 
    "content": "芳洲生苹芷。\n宿雨收晴浮暖翠。\n烟光如洗，几片花飞点泪。\n清镜空馀白发添，新恨谁传红绫寄。\n溪涨岸痕，浪吞沙尾。\n老去情怀易醉。\n十二栏干慵遍倚。\n双凫人惯风流，功名万里。", 
    "rhythmic": "鱼游春水"
  }, 
  {
    "author": "张元干", 
    "content": "山庄图画，锦囊吟咏，胸中丘壑。\n年少日、如虹豪气，吐凤词华浑忘却。\n便袖手、向岩前溪畔，种满烟梢雾箨。\n想别墅平泉，当时草木，风流如昨。\n瘦藤闲倚看锄药。\n双芒鞋、雨後常著。\n目送处、飞鸿灭没，谁问蓬蒿争燕雀。\n乍霁月、望松云南渡，短艇沙夜泊。\n正万里清冥，千林虚籁，从渠缯缴。\n携幼尚有筠丁，谁会得、人生行乐。\n岸帻纶巾归去，深户相迷翠幕。\n恐未免、上凌烟阁。", 
    "rhythmic": "宝鼎现"
  }, 
  {
    "author": "张元干", 
    "content": "枕霞红，钗燕坠。\n花露云髻。\n粉淡香残，犹带宿酲睡。\n画檐红日三竿，慵窥鸾鉴，长是倚、春风无力。\n又经岁。\n玉腕条脱轻松，羞郎见憔悴。\n何事秋来，容易又分袂。\n可堪疏雨梧桐，空阶络纬，背人处、偷弹珠泪。", 
    "rhythmic": "祝英台近"
  }, 
  {
    "author": "张元干", 
    "content": "花阴如坐木兰船。\n风露正娟娟。\n翠盖匝庭芳影，青蛟平地飞涎。", 
    "rhythmic": "朝中措"
  }, 
  {
    "author": "张元干", 
    "content": "窗暗窗明昏又晓。\n百岁光阴，老去难重少。\n四十归来犹赖早。\n浮名浮利都经了。\n时把青铜闲自照。\n华发苍颜，一任傍人笑。\n不会参禅并学道。\n但知心下无烦恼。", 
    "rhythmic": "蝶恋花"
  }, 
  {
    "author": "张元干", 
    "content": "燕去莺来春又到。\n花落花开，几度池塘草。\n歌舞筵中人易老。\n闭门打坐安闲好。\n败意常多如意少。\n著甚来由，入闹寻烦恼。\n千古是非浑忘了。\n有时独自掀髯笑。", 
    "rhythmic": "蝶恋花"
  }, 
  {
    "author": "张元干", 
    "content": "神水华池，汞铅凝结，虎龙往来。\n问子前午後，阳销阴长，自然炉鼎，何用安排。\n灵宝玄门，烟萝真境，三日庚生兑户开。\n泥丸透，尽周天火候，平步仙阶。\n蓬莱。\n直上瑶台。\n看海变桑田飞暮埃。\n念尘劳良苦，流光易度，明珠难得，白骨成堆。\n位极人臣，功高今古，总蹈危机吞祸胎。\n争知我，办青鞋布袜，雁荡天台。", 
    "rhythmic": "沁园春"
  }, 
  {
    "author": "张元干", 
    "content": "枕深轩，散帙虚堂，畏景屡移。\n渐披襟临水，床就月，莲香拂面，竹色侵衣。\n压玉为醪，折荷当盏，卧看银潢星四垂。\n人归後，任肌蝉自啸，宿鸟相依。\n痴儿。\n莫道危机。\n悟三十九年都尽非。\n任纡朱拖紫，围金佩玉，青钱流地，白璧如坻。\n富贵浮云，身名零露，事事无心归便归。\n秋风动，正吴松月冷，莼长鲈肥。", 
    "rhythmic": "沁园春"
  }, 
  {
    "author": "张元干", 
    "content": "玉立清标消晚暑，胸中一段冰壶。\n画船归去醉歌珠。\n微云收未尽，残月炯如初。\n鸳鹭行间催阔步，秋来乘兴凫趋。\n烦君为我问西湖。\n不知疏影畔，许我结茅无。", 
    "rhythmic": "临江仙"
  }, 
  {
    "author": "张元干", 
    "content": "莺唤屏山惊睡起，娇多须要郎扶。\n荼シ斗帐罢熏炉。\n翠穿珠落索，香泛玉流苏。\n长记枕痕销醉色，日高犹倦妆梳。\n一枝春瘦想如初。\n梦迷芳草路，望断素鳞书。", 
    "rhythmic": "临江仙"
  }, 
  {
    "author": "张元干", 
    "content": "十日篱边犹袖手，天教冷地藏香。\n王孙风味最难忘。\n逃禅留坐客，度曲出宫妆。\n判却为花今夜醉，大家且泛鹅黄。\n人心休更问炎凉。\n从渠簪发短，还我引杯长。", 
    "rhythmic": "临江仙"
  }, 
  {
    "author": "张元干", 
    "content": "露坐榕阴须痛饮，从渠叠鼓频催。\n暮山新月两徘徊。\n离愁秋水远，醉眼晓帆开。\n泛宅浮家游戏去，流行坎止忘怀。\n江边鸥鹭莫相猜。\n上林消息好，鸿雁已归来。", 
    "rhythmic": "临江仙"
  }, 
  {
    "author": "张元干", 
    "content": "浮家泛宅。\n旧游记溪踪迹。\n此生已是天涯隔。\n投老谁知，还作三吴客。\n故人怪我疏髯黑。\n醉来犹似丁年日。", 
    "rhythmic": "醉落魄・一斛珠"
  }, 
  {
    "author": "张元干", 
    "content": "绿枝红萼。\n江南芳信年年约。\n竹舆路转溪桥角。\n晴日烘香，的疏篱落。\n玉台粉面铅华薄。\n画堂长记深罗幕。", 
    "rhythmic": "醉落魄・一斛珠"
  }, 
  {
    "author": "张元干", 
    "content": "一枝冰萼。\n鬓云低度横波约。\n醉扶曾乌巾角。\n长是春来，肠断宝钗落。\n罗衣乍怯香风薄。\n夜深花困遮垂幕。", 
    "rhythmic": "醉落魄・一斛珠"
  }, 
  {
    "author": "张元干", 
    "content": "云鸿影落。\n风吹小艇沙泊。\n津亭古木浓阴合。\n一枕滩声，客睡何曾著。\n天涯万里情怀恶。\n年华垂暮犹离索。", 
    "rhythmic": "醉落魄・一斛珠"
  }, 
  {
    "author": "张元干", 
    "content": "凉月今宵满，晴空万里宽。\n素娥应念老夫闲。\n特地中秋著意、照人间。\n香雾云鬟湿，清辉玉臂寒。\n休教凝伫向更阑。\n飘下桂华闻早、大家看。", 
    "rhythmic": "南歌子"
  }, 
  {
    "author": "张元干", 
    "content": "远树留残雪，寒江照晚晴。\n分明江上数峰青。\n倚槛旧愁新恨、一时生。\n春意来无际，归舟去有程。\n道人元自没心情。\n楚梦只因沈醉、等闲成。", 
    "rhythmic": "南歌子"
  }, 
  {
    "author": "张元干", 
    "content": "玉露团寒菊，秋风入败荷。\n缭墙南畔曲池涡。\n天迥遥岑倒影、落层波。\n月转檐牙短，更传漏箭多。\n醉来归去意如何。\n只为地偏心远、惯弦歌。", 
    "rhythmic": "南歌子"
  }, 
  {
    "author": "张元干", 
    "content": "桂魄分馀晕，檀香破紫心。\n高鬟松绾鬓云侵。\n又被兰膏香染、色沈沈。\n指印纤纤粉，钗横隐隐金。\n更阑云雨凤帷深。\n长是枕前不见、人寻。", 
    "rhythmic": "南歌子"
  }, 
  {
    "author": "张元干", 
    "content": "的数枝斜，冰雪萦馀态。\n烛外尊前满眼春，风味年年在。\n老去惜花深，醉里愁多。\n冷蕊孤芳底处愁，少个人人戴。", 
    "rhythmic": "卜算子"
  }, 
  {
    "author": "张元干", 
    "content": "凉气入熏笼，暗影花砌。\n紫玉谁人三弄寒，细吹断、江梅意。\n花底湿春衣，隔坐风轻递。\n却笑笙箫缑岭人，明日偷垂泪。", 
    "rhythmic": "卜算子"
  }, 
  {
    "author": "张元干", 
    "content": "风露湿行云，沙水迷归艇。\n卧看明河月满空，斗挂苍山顶。\n万古只青天，多事悲人境。\n起舞闻鸡酒未醒，潮落秋江冷。", 
    "rhythmic": "卜算子"
  }, 
  {
    "author": "张元干", 
    "content": "芳信着寒梢，影入花光画。\n玉立风前万里春，雪艳江天夜。\n谁折暗香来，故把新泻。\n记得偎人并照时，鬓乱斜枝惹。", 
    "rhythmic": "卜算子"
  }, 
  {
    "author": "张元干", 
    "content": "曲室明窗烛吐光。\n瓦炉灰暖炷瓢香。\n夜阑茗碗间飞觞。\n坐稳蒲团凭几，熏馀纸帐掩梨床。\n个中风味更难忘。", 
    "rhythmic": "浣溪沙"
  }, 
  {
    "author": "张元干", 
    "content": "一枕秋风两处凉。\n雨声初歇漏声长。\n池塘零落藕花香。\n归梦等闲归燕去，断肠分付断云行。\n画屏今夜更思量。", 
    "rhythmic": "浣溪沙"
  }, 
  {
    "author": "张元干", 
    "content": "翡翠钗头缀玉虫。\n秋蟾飘下广寒宫。\n数枝金粟露华浓。\n花底清歌生皓齿，烛边疏影映酥胸。\n恼人风味冷香中。", 
    "rhythmic": "浣溪沙"
  }, 
  {
    "author": "张元干", 
    "content": "燕掠风樯款款飞。\n艳桃李闹长堤。\n骑鲸人去晓莺啼。\n可意湖山留我住，断肠烟水送君归。\n三春不是别离时。", 
    "rhythmic": "浣溪沙"
  }, 
  {
    "author": "张元干", 
    "content": "云气吞江卷夕阳。\n白头波上电飞忙。\n奔雷惊雨溅胡床。\n玉节故人同壮观，锦囊公子更平章。\n榕阴归梦十分凉。", 
    "rhythmic": "浣溪沙"
  }, 
  {
    "author": "张元干", 
    "content": "山绕平湖波撼城。\n湖光倒影浸山青。\n水晶楼下欲三更。\n雾柳暗时云度月，露荷翻处水流萤。\n萧萧散发到天明。", 
    "rhythmic": "浣溪沙"
  }, 
  {
    "author": "张元干", 
    "content": "目送归州铁瓮城。\n隔江想见蜀山青。\n风前团扇仆频更。\n梦里有时身化鹤，人间无数草为萤。\n此时山月下楼明。", 
    "rhythmic": "浣溪沙"
  }, 
  {
    "author": "张元干", 
    "content": "月转花枝清影疏。\n露华浓处滴真珠。\n天香遗恨花须。\n沐出乌云多态度，晕成娥绿费功夫。\n归时分付与妆梳。", 
    "rhythmic": "浣溪沙"
  }, 
  {
    "author": "张元干", 
    "content": "花气天然百和芬。\n仙风吹过海中春。\n龙涎沈水总销魂。\n清润巧萦金缕细，氤氲偏傍玉脂温。\n别来长是惜馀熏。", 
    "rhythmic": "浣溪沙"
  }, 
  {
    "author": "张元干", 
    "content": "萼绿华家萼绿春。\n山瓶何处下青云。\n浓香气味已醺人。\n竹叶传杯惊老眼，松醪题赋倒纶巾。\n须防银字暖朱唇。", 
    "rhythmic": "浣溪沙"
  }, 
  {
    "author": "张元干", 
    "content": "花气蒸浓古鼎烟。\n水沈春透露华鲜。\n心清无暇数龙涎。\n乞与病夫僧帐座，不妨公子醉茵眠。\n普熏三界扫腥膻。", 
    "rhythmic": "浣溪沙"
  }, 
  {
    "author": "张元干", 
    "content": "花气薰人百和香。\n少陵佳句是仙方。\n空教蜂蝶为花忙。\n和露摘来轻换骨，傍怀闻处恼回肠。\n去年时候入思量。", 
    "rhythmic": "浣溪沙"
  }, 
  {
    "author": "张元干", 
    "content": "残腊晴寒出众芳。\n风流勾引破春光。\n年年长为此花忙。\n夜久莫教银烛，酒边何似玉台妆。\n冰肌温处觅馀香。", 
    "rhythmic": "浣溪沙"
  }, 
  {
    "author": "张元干", 
    "content": "几明窗乐未央。\n熏炉茗碗是家常。\n客来长揖对胡床。\n蟹眼汤深轻泛乳，龙涎灰暖细烘香。\n为君行草写秋阳。", 
    "rhythmic": "浣溪沙"
  }, 
  {
    "author": "张元干", 
    "content": "榕叶桄榔驿枕溪。\n海风吹断瘴云低。\n薄寒初觉到征衣。\n岁晚可堪归梦远，愁深偏恨得书稀。\n荒庭日脚又垂西。", 
    "rhythmic": "浣溪沙"
  }, 
  {
    "author": "张元干", 
    "content": "清山浮碧。\n细风丝雨，新愁如织。\n慵试春衫，不禁宿酒，天涯寒食。\n归期莫数芳辰，误几度、回廊夜色。\n入户飞花，隔帘双燕，有谁知得。", 
    "rhythmic": "柳梢青"
  }, 
  {
    "author": "张元干", 
    "content": "小楼南陌。\n翠金勒，谁家春色。\n冷雨吹花，禁烟怯柳，伤心行客。\n少年百万呼卢，拥越女、吴姬共掷。\n被底香浓，尊前烛灭，如今消得。", 
    "rhythmic": "柳梢青"
  }, 
  {
    "author": "张元干", 
    "content": "紫枢泽笏趋龙尾。\n平入钧衡位。\n春殿听宣麻，争喜登庸，何似今番喜。\n台宜有神仙裔。\n奕世貂蝉贵。\n玉砌长兰芽，好拥笙歌，长向花前醉。", 
    "rhythmic": "醉花阴"
  }, 
  {
    "author": "张元干", 
    "content": "翠箔阴阴笼画阁。\n昨夜东风恶。\n芳径满香泥，南陌东郊，惆怅妨行乐。\n伤春比似年时恶。\n潘鬓新来薄。\n何处不禁愁，雨滴花腮，和泪胭脂落。", 
    "rhythmic": "醉花阴"
  }, 
  {
    "author": "张元干", 
    "content": "香暖帏。\n玉暖肌。\n娇卧嗔人来睡迟。\n印残双黛眉。\n虫声低。\n漏声稀。\n惊枕初醒灯暗时。\n梦人归未归。", 
    "rhythmic": "长相思令・长相思"
  }, 
  {
    "author": "张元干", 
    "content": "花下愁。\n月下愁。\n花落月明人在楼。\n断肠春复秋。\n从他休。\n任他休。\n如今青鸾不自由。\n看看天尽头。", 
    "rhythmic": "长相思令・长相思"
  }, 
  {
    "author": "张元干", 
    "content": "雨洗青冥风露。\n云外双星初度。\n乞巧夜楼空，月妒回廊私语。\n凝伫。\n凝伫。\n不似去年情绪。", 
    "rhythmic": "如梦令"
  }, 
  {
    "author": "张元干", 
    "content": "潮退江南晚渡。\n山暗水西烟雨。\n天气十分凉，断送一年残暑。\n归去。\n归去。\n香雾曲屏深处。", 
    "rhythmic": "如梦令"
  }, 
  {
    "author": "张元干", 
    "content": "卧看西湖烟渚。\n绿盖红妆无数。\n帘卷曲栏风，拂面荷香吹雨。\n归去。\n归去。\n笑损花边鸥鹭。", 
    "rhythmic": "如梦令"
  }, 
  {
    "author": "张元干", 
    "content": "疏雨洗，细风吹。\n淡黄时。\n不分小亭芳草绿，映檐低。\n楼下十二层梯。", 
    "rhythmic": "春光好"
  }, 
  {
    "author": "张元干", 
    "content": "吴绫窄，藕丝重。\n一钩红。\n翠被眠时常要人暖，著怀中。\n六幅裙轻风。", 
    "rhythmic": "春光好"
  }, 
  {
    "author": "张元干", 
    "content": "开残桃李春方到。\n谁送东风早。\n杖藜幽径踏馀花。\n却对绿阴青子、问年华。\n迢迢云水横清浅。\n不遣愁眉展。\n数竿修竹自横斜。\n犹有小窗朱户、似侬家。", 
    "rhythmic": "虞美人"
  }, 
  {
    "author": "张元干", 
    "content": "华裾玉辔青丝。\n记年少、金吾从。\n花底朝回珠翠拥。\n晓钟初断，宿酲犹带，绿锁窗中梦。\n天涯相遇鞭鸾凤。\n老去堂成更情重。", 
    "rhythmic": "青玉案"
  }, 
  {
    "author": "张元干", 
    "content": "王孙陌上春风。\n蕊珠宴、云从。\n归去笙歌常醉拥。\n蜡残花炬，月侵冰簟，惯作凉堂梦。\n玉人劝客钗斜凤。\n条脱擎杯腕嫌重。", 
    "rhythmic": "青玉案"
  }, 
  {
    "author": "张元干", 
    "content": "花王独占春风远。\n看百卉、芳菲遍。\n五福长随今日宴。\n粉光生艳，宝香飘雾，方响流苏颤。\n寿祺堂上修篁畔。\n乳燕双双贺新院。", 
    "rhythmic": "青玉案"
  }, 
  {
    "author": "张元干", 
    "content": "水芝香远摇红影。\n泛瑞霭、横山顶。\n缥缈笙歌云不定。\n玉钩斜挂，素蟾初满，醉惬浮瓜冷。\n庭兰戏彩传金鼎。\n小袖青衫更辉映。", 
    "rhythmic": "青玉案"
  }, 
  {
    "author": "张元干", 
    "content": "银潢露洗冰轮皎。\n谪仙下、蓬莱岛。\n帘卷横山珠翠绕。\n生朝香雾，玳筵丝管，长醉壶天晓。\n金銮夜锁麻新草。\n入辅明光拜元老。", 
    "rhythmic": "青玉案"
  }, 
  {
    "author": "张元干", 
    "content": "月华冷沁花梢露。\n芳意恋、香肌住。\n心字龙涎饶济楚。\n素馨风味，碎琼流品，别有天然处。\n围炉屈曲宜深炷。\n留取春光向朱户。", 
    "rhythmic": "青玉案"
  }, 
  {
    "author": "张元干", 
    "content": "平生百绕垂虹路。\n看万顷、翻云去。\n山澹夕晖帆影度。\n菱歌风断，袜罗尘散，总是关情处。\n少年陈迹今迟暮。\n走笔犹能醉时句。", 
    "rhythmic": "青玉案"
  }, 
  {
    "author": "张元干", 
    "content": "山暗秋云，暝鸦接翅啼榕树。\n故人何处。\n一夜溪亭雨。\n梦入新凉，只道消残暑。\n还知否。\n燕将雏去。\n又是流年度。", 
    "rhythmic": "点绛唇"
  }, 
  {
    "author": "张元干", 
    "content": "水驿凝霜，夜帆风驶潮生晓。\n酒醒寒悄。\n枕底波声小。\n好去归舟，有个人风调。\n君行了。\n此欢应少。\n索共梅花笑。", 
    "rhythmic": "点绛唇"
  }, 
  {
    "author": "张元干", 
    "content": "春晓轻雷，采苹洲上清明雨。\n乱云遮树。\n暗澹江村路。\n今夜归舟，绿润红香处。\n遥山暮。\n画楼何许。\n唤取潮回去。", 
    "rhythmic": "点绛唇"
  }, 
  {
    "author": "张元干", 
    "content": "画阁深围，暖红光里芳林影。\n暗香成阵。\n上下花相映。\n倒挂疏枝，月落参横冷。\n休装景。\n要人酒醒。\n除是花枝并。", 
    "rhythmic": "点绛唇"
  }, 
  {
    "author": "张元干", 
    "content": "嵩洛云烟，间生真相耆英裔。\n要知鲐背。\n难老中和气。\n报道玉堂，已草调元制。\n华夷喜。\n绣裳貂珥。\n便向东山起。", 
    "rhythmic": "点绛唇"
  }, 
  {
    "author": "张元干", 
    "content": "清夜沈沈，暗蛩啼处檐花落。\n乍凉帘幕。\n香绕屏山角。\n堪恨归鸿，情似秋云薄。\n书难托。\n尽交寂寞。\n忘了前时约。", 
    "rhythmic": "点绛唇"
  }, 
  {
    "author": "张元干", 
    "content": "醉泛吴松，小舟谁怕东风大。\n旧时经过。\n曾向垂虹卧。\n月淡霜天，今夜空清坐。\n还知麽。\n满斟高和。\n只有君知我。", 
    "rhythmic": "点绛唇"
  }, 
  {
    "author": "张元干", 
    "content": "减塑冠儿，宝钗金缕双结。\n怎教宁帖。\n眼恼儿里劣。\n韵底人人，天与多磨折。\n休分说。\n放灯时节。\n闲了花和月。", 
    "rhythmic": "点绛唇"
  }, 
  {
    "author": "张元干", 
    "content": "水风帆，两眉只解相思皱。\n悄然难受。\n教我怎唧。\n待得书来，不管归时瘦。\n娇痴後。\n是事就。\n只这难依口。", 
    "rhythmic": "点绛唇"
  }, 
  {
    "author": "张元干", 
    "content": "广寒蟾影开云路。\n目断愁来处。\n菊花轻泛玉杯空。\n醉後不知星斗、乱西东。\n今宵入梦阳台雨。\n谁忍先归去。\n酒醒长是五更钟。\n休念旧游吹帽、几秋风。", 
    "rhythmic": "虞美人"
  }, 
  {
    "author": "张元干", 
    "content": "西郊追赏寻芳处。\n闻道冲寒去。\n雨肥红绽向南枝。\n岁晚才开应是、恨春迟。\n天涯乐事王孙贵。\n花底还君醉。\n有人风味胜疏梅。\n醉里折花归去、更传杯。", 
    "rhythmic": "虞美人"
  }, 
  {
    "author": "张元干", 
    "content": "菊坡九日登高路。\n往事知何处。\n陵迁谷变总成空。\n回首十年秋思、吹台东。\n西窗一夜萧萧雨。\n梦绕中原去。\n觉来依旧画楼锺。\n不道木犀香撼、海山风。", 
    "rhythmic": "虞美人"
  }, 
  {
    "author": "张元干", 
    "content": "钓笠披云青障绕。\n橛头细雨春江渺。\n白鸟飞来风满棹。\n收纶了。\n渔童拍手樵青笑。\n明月太虚同一照。\n浮家泛宅忘昏晓。\n醉眼冷看城市闹。\n烟波老。\n谁能惹得闲烦恼。", 
    "rhythmic": "渔家傲"
  }, 
  {
    "author": "张元干", 
    "content": "楼外天寒山欲暮。\n溪过雪後藏云树。\n小艇风斜沙觜露。\n流年度。\n春光已向梅梢住。\n短梦今宵还到否。\n苇村四望知何处。\n客里从来无意绪。\n催归去。\n故园正要莺花主。", 
    "rhythmic": "渔家傲"
  }, 
  {
    "author": "张元干", 
    "content": "寒日西郊湖畔路。\n天低野阔山无数。\n路转斜冈花满树。\n丝吹雨。\n南枝占得春光住。\n藉草携壶花底去。\n花飞酒面香浮处。\n老手调羹当独步。\n须记取。\n坐中都是芳菲侣。", 
    "rhythmic": "渔家傲"
  }, 
  {
    "author": "张元干", 
    "content": "鸳鸯渚。\n春涨一江花雨。\n别岸数声初过橹。\n晚风生碧树。\n艇子相呼相语。\n载取暮愁归去。\n寒食烟村芳草路。\n愁来无着处。", 
    "rhythmic": "谒金门"
  }, 
  {
    "author": "张元干", 
    "content": "风露底。\n石上岸巾愁起。\n月到房心天似水。\n乱峰清影里。\n此去登瀛须记。\n今夕道山同醉。\n春殿明年人共指。\n玉皇香案吏。", 
    "rhythmic": "谒金门"
  }, 
  {
    "author": "张元干", 
    "content": "清光溢。\n影转画檐凉入。\n风露一天星斗湿。\n无云天更碧。\n满引送君何惜。\n记取吾曹今夕。\n目断秋江君到日。\n潮来风正急。", 
    "rhythmic": "谒金门"
  }, 
  {
    "author": "张元干", 
    "content": "雏莺初转斗尖新。\n双蕊花娇掌上身。\n总解满斟偏劝客，多生俱是绮罗人。", 
    "rhythmic": "瑞鹧鸪"
  }, 
  {
    "author": "张元干", 
    "content": "白衣苍狗变浮云。\n千古功名一聚尘。\n好是悲歌将进酒，不妨同赋惜馀春。", 
    "rhythmic": "瑞鹧鸪"
  }, 
  {
    "author": "张元干", 
    "content": "老去更思归，芳草正薰南陌。\n上巳又逢寒食，叹三年为客。\n吹花小雨湿秋千，闲却好春色。\n天甚不怜人老，早教人归得。", 
    "rhythmic": "好事近"
  }, 
  {
    "author": "张元干", 
    "content": "梅润乍晴天，帘卷画堂风月。\n珠翠共迷香雾，是长年时节。\n瑶池清夜宴群仙，鸾笙未吹彻。\n西母醉中微笑，看蟠桃初结。", 
    "rhythmic": "好事近"
  }, 
  {
    "author": "张元干", 
    "content": "春色到花房，芳信一枝偏好。\n勾引万红千翠，为化工呈巧。\n花姑玉貌笑东风，今朝放春早。\n看取鬓边幡胜，永宜春难老。", 
    "rhythmic": "好事近"
  }, 
  {
    "author": "张元干", 
    "content": "斗帐炷炉熏，花露成芗泽。\n萦透雪儿金缕，醉玉壶春色。\n非烟非雾锁窗中，王孙倦留客。\n不道粉墙南畔，也有人闻得。", 
    "rhythmic": "好事近"
  }, 
  {
    "author": "张元干", 
    "content": "小院春昼。\n晴窗霞透。\n把雨燕脂，倚风翠袖。\n芳意恼乱人多。\n暖金荷。\n多情不分群葩後。\n伤春瘦。\n浅黛眉尖秀。", 
    "rhythmic": "怨王孙・忆王孙"
  }, 
  {
    "author": "张元干", 
    "content": "霁雨天迥。\n平林烟暝。\n灯闪沙汀，水生钓艇。\n楼外柳暗谁家。\n乱昏鸦。\n相思怪得今番甚。\n寒食近。\n小砑鱼笺信。", 
    "rhythmic": "怨王孙・忆王孙"
  }, 
  {
    "author": "张元干", 
    "content": "文倚马，笔如椽。\n桂殿早登仙。\n旧游册府记当年。\n衮绣合貂蝉。\n庆天申，瞻玉座，鹭正陪班。\n看君稳步过花砖。\n归院引金莲。", 
    "rhythmic": "喜迁莺令・喜迁莺"
  }, 
  {
    "author": "张元干", 
    "content": "云叶乱，月华光。\n罗幕卷新凉。\n玉醅初泛嫩鹅黄。\n花露滴秋香。\n地行仙，天上相。\n风度世间人样。\n悬知洗盏径开尝。\n谁醉伴禅床。", 
    "rhythmic": "喜迁莺令・喜迁莺"
  }, 
  {
    "author": "张元干", 
    "content": "雁塔题名，宝津宴，盛事簪绅常说。\n文物昭融，圣代搜罗，千里争趋丹阙。\n元侯劝驾，乡老献书，发轫龟前列。\n山川秀，圜冠众多，无如闽越豪杰。\n姓标红纸，帖报泥金，喜信归来俱捷。\n骄马芦鞭醉垂，蓝绶吹雪。\n芳月素娥情厚，桂华一任郎君折。\n须满引，南台又是，合沙时节。", 
    "rhythmic": "喜迁莺慢・喜迁莺"
  }, 
  {
    "author": "张元干", 
    "content": "不怕微霜点玉肌。\n恨无流水照冰姿。\n与君著意从头看，初见东南第一枝。\n人散後，雪晴时。\n陇头春色寄来迟。\n使君本是花前客，莫怪殷勤为赋诗。", 
    "rhythmic": "鹧鸪天"
  }, 
  {
    "author": "张元干", 
    "content": "桃花萼。\n雨肥红绽东风恶。\n东风恶。\n长亭无寐，短书难托。\n征衫辜负深闺约。\n禁烟时候春罗薄。\n春罗薄。\n多应消瘦，可梳掠。", 
    "rhythmic": "忆秦娥"
  }, 
  {
    "author": "张元干", 
    "content": "花迷珠翠。\n香飘罗绮。\n帘旌外、月华如水。\n暖红影里，谁会王孙意。\n最乐升平景致。\n长记宫中五夜，春风鼓吹。\n游仙梦、轻寒半醉。", 
    "rhythmic": "明月逐人来"
  }, 
  {
    "author": "张元干", 
    "content": "谁向晴窗伴素馨。\n兰芽初秀发，紫檀心。\n国香幽艳最情深。\n歌白雪，祗少一张琴。\n新月冷光侵。\n醉时花近眼，莫频斟。", 
    "rhythmic": "小重山"
  }, 
  {
    "author": "邓肃", 
    "content": "执手两潸然，情极都无语。\n去马更匆匆，一息迷回顾。\n孤馆得村醪，一醉空离绪。\n酒醒却无人，帘外三更雨。", 
    "rhythmic": "生查子"
  }, 
  {
    "author": "邓肃", 
    "content": "翠竹谩连云，天风不到。\n帘幕重重自热恼。\n冷香忽至，爱惜当同芝草。\n井花浮碧玉，炎威扫。\n酒渴想东邻，忧心如捣。\n纳履生疑谩悔懊。\n未容沈李，相对尊前倾倒。\n报君惟短句，琼琚好。", 
    "rhythmic": "感皇恩"
  }, 
  {
    "author": "邓肃", 
    "content": "雨过春山翠欲浮。\n影落寒溪碧玉流。\n片帆乘兴挂东风，夹岸花香拥去舟。\n尊酒时追李郭游。", 
    "rhythmic": "一剪梅・一翦梅"
  }, 
  {
    "author": "邓肃", 
    "content": "执手长亭无一语。\n泪眼汪汪，滴下阳关句。\n牵马欲行还复住。\n春风吹断梨花雨。\n海角三千千叠路。\n归侍玉皇，那复回头顾。\n旌旆已因风月驻。\n何妨醉过清明去。", 
    "rhythmic": "蝶恋花"
  }, 
  {
    "author": "邓肃", 
    "content": "酒阑携手过回廊。\n夜初凉。\n月如霜。\n笑问木樨，何日吐天香。\n待插一枝归斗帐，和云雨，襄王。\n如今满目雨新黄。\n绕高堂。\n自芬芳。", 
    "rhythmic": "江城子"
  }, 
  {
    "author": "谢明远", 
    "content": "春风春雨花经眼。\n石泉槐火春容晚。\n流水自无情。\n回波聚落英。\n问春何处去。\n春向天边住。\n举酒欲销愁。\n酒阑愁更愁。", 
    "rhythmic": "菩萨蛮"
  }, 
  {
    "author": "谢明远", 
    "content": "楚树芊绵，江云芜漫。\n晓风吹堕梅千片。\n惊禽飞去响春空，平沙月落光零乱。\n人意伤离，物华惊换。\n武夷此去如天远。\n临分为我少留连，柳条独在江南岸。", 
    "rhythmic": "踏莎行"
  }, 
  {
    "author": "张焘", 
    "content": "阳复寒根，气回枯杆。\n前村昨夜梅初绽。\n谁言造化没偏颇，半开何独南枝暖。\n素艳幽轻，清香远散。\n雪中岂恨和羹晚。\n不知何处误东君，至今不使春拘管。", 
    "rhythmic": "踏莎行"
  }, 
  {
    "author": "张焘", 
    "content": "淡薄情怀。\n浅缀胭脂。\n独占江梅。\n最好是、严凝苦寒天气，却是开时。\n也不许、桃杏斗妍媸。", 
    "rhythmic": "恨欢迟・恨来迟"
  }, 
  {
    "author": "姚述尧1", 
    "content": "三年枕上吴中路。\n遣黄耳、随君去。\n君到松江呼小渡。\n莫惊鸥鹭，四桥尽是，老子经行处。\n辋川图上看春暮。\n长记高人右丞句。", 
    "rhythmic": "青玉案"
  }, 
  {
    "author": "吕渭老", 
    "content": "青楼春晚。\n昼寂寂、梳匀又懒。\n乍听得、鸦啼莺弄，惹起新愁无限。\n记年时、偷掷春心，花间隔雾遥相见。\n便角枕题诗，宝钗贳酒，共醉青苔深院。\n怎忘得、回廊下，携手处、花明月满。\n如今但暮雨，蜂愁蝶恨，小窗闲对芭蕉展。\n却谁拘管。\n尽无言、闲品秦筝，泪满参差雁。\n腰支渐小，心与杨花共远。", 
    "rhythmic": "薄幸"
  }, 
  {
    "author": "吕渭老", 
    "content": "侧寒斜雨，微灯薄雾，匆匆过了元宵。\n帘影护风，盆池见日，青青柳叶柔条。\n碧草皱裙腰。\n正昼长烟暖，蜂困莺娇。\n望处凄迷，半篙绿水浸斜桥。\n孙郎病酒无聊。\n记乌丝醉语，碧玉风标。\n新燕又双，兰心渐吐，嘉期趁取花朝。\n心事转迢迢。\n但梦随人远，心与山遥。\n误了芳音，小窗斜日对芭蕉。", 
    "rhythmic": "望海潮"
  }, 
  {
    "author": "吕渭老", 
    "content": "雨湿花房，风斜燕子，池阁昼长春晚。\n檀盘战象，宝局铺棋，筹画未分还懒。\n谁念少年，齿怯梅酸，病疏霞盏。\n正青钱遮路，绿丝明水，倦寻歌扇。\n空记得、小阁题名，红笺青制，灯火夜深裁剪。\n明眸似水，妙语如弦，不觉晓霜鸡唤。", 
    "rhythmic": "选冠子"
  }, 
  {
    "author": "吕渭老", 
    "content": "风约晴云，花乾宿露，帘幕万家清晓。\n青帘赛酒，小坞藏春，冶叶艳枝相照。\n羊驾小车，笑逐游人，远迷芳草。\n更红英飞舞，绣茵连接，雾台烟沼。\n年少日、细马戎鞯，红靴玉带，同指软尘西笑。\n珍珠戏掷，彩笔搜奇，不觉暮春莺老。", 
    "rhythmic": "选冠子"
  }, 
  {
    "author": "吕渭老", 
    "content": "暮云收尽，霁霞明、高拥一轮寒玉。\n帘影横斜房户静，小立啼红蔌蔌。\n素鲤频传，蕉心微展，双蕊明红烛。\n开门疑是，故人敲撼窗竹。\n长记那里西楼，小寒窗静，尽掩风筝鸣屋。\n泪眼灯光情未尽，尽觉语长更促。\n短短霞杯，温温罗，妙语书裙幅。\n五湖何日，小舟同泛春绿。", 
    "rhythmic": "念奴娇"
  }, 
  {
    "author": "吕渭老", 
    "content": "锁窗夜永，无聊尽作伤心句。\n甚近日、带红移眼，梨脸择雨。\n春心偿未足，怎忍听、啼血催归杜宇。\n暮帆挂、沈沈暝色，衮衮长江，流不尽、来无据。\n点检风光，岁月今如许。\n趁此际、浦花汀草，一棹东去。", 
    "rhythmic": "情久长"
  }, 
  {
    "author": "吕渭老", 
    "content": "冰梁跨水，沈沈霁色遮千里。\n怎向我、小舟孤楫，天外飘逐。\n夜寒侵短发，睡不稳、窗外寒风渐起。\n岁华暮、蟾光射雪，碧瓦飘霜，尘不动、寒无际。\n鸡咽荒郊，梦也无归计。\n拥绣枕、断魂残魄，清吟无味。", 
    "rhythmic": "情久长"
  }, 
  {
    "author": "吕渭老", 
    "content": "晚浴新凉，风蒲乱、松梢见月。\n庭阴尽、暮蝉啼歇。\n萤绕井阑帘入燕，荷香兰气供摇。\n赖晚来、一雨洗游尘，无些热。\n心下事，峰重叠。\n人甚处，星明灭。\n想行云应在，凤凰城阙。\n曾约佳期同菊蕊，当时共指灯花说。\n据眼前、何日是西风，凉吹叶。", 
    "rhythmic": "满江红"
  }, 
  {
    "author": "吕渭老", 
    "content": "笑语移时，风影乱、半帘寒日。\n鲜明是、晚来妆饰。\n共说西园携手处，小桥深竹连苔色。\n到如今、梧叶染清霜，封行迹。\n春未透，梅先拆。\n人纵健，时难得。\n想明年虚过，上元寒食。\n数著佳期愁入眼，雨珠零乱梨花湿。\n任翠鬟、猗侧背斜阳，鸣瑶瑟。", 
    "rhythmic": "满江红"
  }, 
  {
    "author": "吕渭老", 
    "content": "燕拂危樯，斜日外、数峰凝碧。\n正暗潮生渚，暮风飘席。\n初过南村沽酒市，连空十顷菱花白。\n想故人、轻障游丝，闻遥笛。\n鱼与雁，通消息。\n心与梦，空牵役。\n到如今相见，怎生休得。\n斜抱琵琶传密意，一襟新月横空碧。\n问甚时、同作醉中仙，烟霞客。", 
    "rhythmic": "满江红"
  }, 
  {
    "author": "吕渭老", 
    "content": "山绕吴城，修竹外、满林围碧。\n任孤樯百丈，远牵江色。\n政简民闲无一事，同游仍是鸳鸾客。\n到晚年、遗爱续新题，都堪说。\n修门赋，今谁续。\n痛饮士，天应惜。\n正彩霞垂帔，暮风飘瑟。\n笑疾禅痴今在否，风灯石火同飘忽。\n去醉乡、深处著身心，休铭栉。", 
    "rhythmic": "满江红"
  }, 
  {
    "author": "吕渭老", 
    "content": "任落梅铺缀，雁齿斜桥，裙腰芳草。\n闲伴游丝，过晓园庭沼。\n厮近清明，雨晴风软，称少年寻讨。\n碧缕墙头，红云水面，柳堤花岛。\n谁信而今，怕愁憎酒，对著花枝，自疏歌笑。\n莺语丁宁，问甚时重到。", 
    "rhythmic": "醉蓬莱"
  }, 
  {
    "author": "吕渭老", 
    "content": "香红飘没明春水，寒食万家游舫。\n整整斜斜，疏疏密密，帘缬旗红相望。\n江波荡漾。\n称彩舰龙舟，绣衣霞桨。\n舞楫争先，歌笑箫鼓乱清唱。\n重来刘郎又老，对故园桃红春晚，尽成惆怅。\n泪雨难晴，愁眉又结，翻覆十年手掌。\n如今怎向。\n念舞板歌尘，远如天上。\n斜日回舟，醉魂空舞扬。", 
    "rhythmic": "齐天乐"
  }, 
  {
    "author": "吕渭老", 
    "content": "复把元宵，等闲过了，算来告谁。\n整二年三岁，尊前笑处，知他陪了，多少歌诗。\n岂信如今，不成些事，还是无聊空皱眉。\n争知道，冤家误我，日许多时。\n心儿。\n转更痴迷。\n又疑道、清明得共伊。\n但自家晚夜，多方遣免，不须烦恼，雨月为期。\n用破身心，博些欢爱，有后不成人便知。\n从来是，这风流伴侣，有分双飞。", 
    "rhythmic": "沁园春"
  }, 
  {
    "author": "吕渭老", 
    "content": "西风秋日短，小雨菊花寒。\n断云低古木，暗江天。\n星娥尺五，佳约误当年。\n小语凭肩处，犹记西园。\n画桥斜月阑干。\n鸟啼花落，春信遣谁传。\n尚容清夜梦、小留连。\n青楼何处，宝镜注婵娟。", 
    "rhythmic": "满路花・促拍满路花"
  }, 
  {
    "author": "吕渭老", 
    "content": "韵高格妙。\n不数闲花草。\n向晚小梳妆，换一套、新衣始了。\n横钗整鬓，倚醉唱清词，房户静，酒杯深。\n帘幕明残照。\n扬州一梦，未尽还惊觉。\n自恁在心头，拈不出、倚时是了。\n吴霜点鬓，春色老刘郎，云路远，晚溪横，谁见桃花笑。", 
    "rhythmic": "蓦山溪"
  }, 
  {
    "author": "吕渭老", 
    "content": "元宵灯火。\n月淡游人可。\n携手步长廊，又说道、倾心向我。\n归来一梦，整整十年馀，人似旧，去无因，牵惹情怀破。\n章台杨柳，闻道无关锁。\n行客挽长条，悄不似、当初些个。\n而今休也，摇落任东风，但恣意，尽留情，我也知无那。", 
    "rhythmic": "蓦山溪"
  }, 
  {
    "author": "吕渭老", 
    "content": "宝香盈袖。\n约腕金条瘦。\n裙儿细裥如肩皱。\n笑多簪髻侧，语小丝簧奏。\n洞房晚，千金未直横波溜。\n缘短欢难又。\n人去春如旧。\n枝上月，谁携手。\n宿云迷远梦，泪枕中残酒。\n怎奈向，繁阴乱叶梅如豆。", 
    "rhythmic": "千秋岁"
  }, 
  {
    "author": "吕渭老", 
    "content": "画帘深，妆阁小。\n曲径明花草。\n风声约雨，暝色啼鸦暮天杳。\n染眉山对碧，匀脸霞相照。\n渐更衣对客，微坐自轻笑。\n醉红明，金叶倒。\n恣看还新好。\n莹汪粉泪，滴烁波光射庭沼。", 
    "rhythmic": "早梅芳近・早梅芳"
  }, 
  {
    "author": "吕渭老", 
    "content": "明窗读易。\n时才人地俱超轶。\n偶然一坠槐安国。\n说利谈功，这事怎休得。\n何时置酒图书室。\n挥弦目送西飞翼。", 
    "rhythmic": "醉落魄・一斛珠"
  }, 
  {
    "author": "吕渭老", 
    "content": "纤鞋窄袜。\n红茵自称琵琶拍。\n明衣妆脸春梳掠。\n好好亭亭，那得恁标格。\n匆匆一醉霜华白。\n归来偏记蓝桥宅。", 
    "rhythmic": "醉落魄・一斛珠"
  }, 
  {
    "author": "吕渭老", 
    "content": "白玉花骢金络脑。\n十里华灯相照。\n帘映春窈窕。\n雾香残腻桃花笑。\n一串歌珠云外袅。\n饮罢玉楼寒悄。\n归去城南道。\n柳梢猎猎东风晓。", 
    "rhythmic": "惜分飞"
  }, 
  {
    "author": "吕渭老", 
    "content": "烟柳鹊做巢。\n青青弱草带斜桥。\n莺声多在杏花梢。\n逐伴不知春路远，见人时著小词招。\n阿谁有分伴吹箫。", 
    "rhythmic": "浣溪沙"
  }, 
  {
    "author": "吕渭老", 
    "content": "彩选骰儿隔袖拈。\n整钗微见玉纤纤。\n夜寒窗外更垂帘。\n好事灯花双作蕊，照人月影入斜檐。\n新愁日日座中添。", 
    "rhythmic": "浣溪沙"
  }, 
  {
    "author": "吕渭老", 
    "content": "做得因缘不久长。\n惊风枝上偶成双。\n归来魂梦带幽香。\n灯下揉花春去早，竹间影月索归忙。\n十年前事费思量。", 
    "rhythmic": "浣溪沙"
  }, 
  {
    "author": "吕渭老", 
    "content": "闻道庐山横广泽。\n晴空万顷波涛白。\n上有至人营窟宅。\n经游客。\n古今多是烟霞谪。\n一钵上人轻六翮。\n选场要射如来策。\n点化黄金非妙药。\n难堪酌。\n三生一口都吞却。", 
    "rhythmic": "渔家傲"
  }, 
  {
    "author": "吕渭老", 
    "content": "昨夜山空流石乳。\n道人妙手亲拈取。\n未欲凌云归洞府。\n清风举。\n大千一叶同掀舞。\n笑把须弥挝破鼓。\n东山云作西山雨。\n我欲住庵无拄斧。\n君相许。\n三更明月湖心午。", 
    "rhythmic": "渔家傲"
  }, 
  {
    "author": "吕渭老", 
    "content": "潦倒瞿昙饶口悄。\n拈花冤道头陀笑。\n鸡足山中眠未觉。\n谁知道。\n至今功业犹分剖。\n唇口周遮何日了。\n禅床四面藤萝绕。\n有个路头君试讨。\n梅花老。\n南园蝴蝶飞芳草。", 
    "rhythmic": "渔家傲"
  }, 
  {
    "author": "吕渭老", 
    "content": "高绊袈裟挑纸帔。\n一杯茶罢成行计。\n路入庐山风细细。\n轻弹指。\n百千三昧俱游戏。\n法椅何曾烧两臂。\n谁知纸上无穷意。\n欲识普贤真实际。\n地。\n小炉雪夜和衣睡。", 
    "rhythmic": "渔家傲"
  }, 
  {
    "author": "吕渭老", 
    "content": "顶上铁轮飞火焰。\n防身细按威神剑。\n体用双行谁敢觇。\n光闪闪。\n何须更把茶林撼。\n衲子家风存古俭。\n一条榔栗如天堑。\n粥鼓未鸣灯火暗。\n无恩念。\n断崖古木横藤簟。", 
    "rhythmic": "渔家傲"
  }, 
  {
    "author": "吕渭老", 
    "content": "落月杜鹃啼未了。\n粥鱼忽报千山晓。\n笠子盖头衣钵少。\n穿林表。\n回头高刹空中小。\n官路旧多林木绕。\n露浓花蕊皆颠倒。\n渡水登山排草草。\n卢山好。\n香炉峰下湖波渺。", 
    "rhythmic": "渔家傲"
  }, 
  {
    "author": "吕渭老", 
    "content": "江上何人一笛横。\n倚楼吹得月华生。\n寒风堕指倾三弄，小市收灯欲二更。\n持蟹股，破霜橙。", 
    "rhythmic": "思佳客"
  }, 
  {
    "author": "吕渭老", 
    "content": "微点胭脂晕泪痕。\n更衣整鬓立黄昏。\n春风搅树花如雨，夕霭迷空燕趁门。\n题往事，锦回纹。", 
    "rhythmic": "思佳客"
  }, 
  {
    "author": "吕渭老", 
    "content": "别酒带愁酸，千里失群黄鹄。\n行到小桥梯下，便飞云南北。\n不妨垂手小徘徊，日影转阑曲。\n从此贺囊佳制，有新奇题目。", 
    "rhythmic": "好事近"
  }, 
  {
    "author": "吕渭老", 
    "content": "飞雪过江来，船在赤栏桥侧。\n惹报布帆无恙，著两行亲札。\n从今日日在南楼，鬓自此时白。\n一咏一觞谁共，负平生书册。", 
    "rhythmic": "好事近"
  }, 
  {
    "author": "吕渭老", 
    "content": "年少万函书，朱紫只应低拾。\n更赖主人明眼，作青云梯级。\n归来应是印累累，笳鼓闹乡邑。\n若访老人生计，贩谢郎蓑笠。", 
    "rhythmic": "好事近"
  }, 
  {
    "author": "吕渭老", 
    "content": "云影护梅枝，短短未禁飞雪。\n彩幅自题新句，作催妆佳阕。\n西楼昨夜五更寒，恐一枝先发。\n元是素娥无寐，驾半轮明月。", 
    "rhythmic": "好事近"
  }, 
  {
    "author": "吕渭老", 
    "content": "小饮破清寒，坐久困花颓玉。\n两行艳衣明粉，听阿谁拘束。\n丽华百媚坐来生，仙韵动群目。\n一曲凤箫同去，倦人间丝竹。", 
    "rhythmic": "好事近"
  }, 
  {
    "author": "吕渭老", 
    "content": "楼下辘轳横露井。\n楼上婵娟开晓镜。\n下楼难忘上楼时，风未定。\n帆不正。\n簌簌珍珠挥麈柄。\n眉上新愁吹不醒。\n别酒未斟歌未忍。\n雪中梅下定重来，烟暝暝。\n肠寸寸。\n莫放笛声吹落尽。", 
    "rhythmic": "天仙子"
  }, 
  {
    "author": "吕渭老", 
    "content": "楼外东风杜宇声。ピ\n双枕细眉颦。ピ\n女郎番马小山屏。ピ\n金笼冷、梦魂惊。ピ\n起来重绾双罗髻，无个事、泪盈盈。ピ", 
    "rhythmic": "燕归梁"
  }, 
  {
    "author": "吕渭老", 
    "content": "半夜灯残鼠上檠。\n上窗风动竹，月微明。\n梦魂偏记水西亭。\n琅碧，花影弄晴蜓。\n千里暮云平。\n南楼催上烛，晚来晴。", 
    "rhythmic": "小重山"
  }, 
  {
    "author": "吕渭老", 
    "content": "斜红照水。\n似晴空万里。\n明霞相倚。\n逐伴笑歌，小立绿槐阴里。\n诮没些，春气味。\n纷纷觑著闲桃李。\n浅浅深深，不满游人意。\n幽艳一枝，向晚重帘深闭。\n是青君、爱惜底。", 
    "rhythmic": "河传"
  }, 
  {
    "author": "吕渭老", 
    "content": "水瓶石砚。\n败壁蜗书篆。\n窗下日舒缝衲线。\n屋角晚风飞霰。\n上元灯火佳时。\n长廊语笑追随。\n高卧一番纸帔，觉来月贯南枝。", 
    "rhythmic": "清平乐"
  }, 
  {
    "author": "吕渭老", 
    "content": "风日困花枝，晴蜂自相趁。\n晚来红浅香尽。\n整顿腰肢晕残粉。\n弦上语，梦中人，天外信。\n青杏已成双，新尊荐樱笋。\n为谁一和销损。", 
    "rhythmic": "握金钗"
  }, 
  {
    "author": "吕渭老", 
    "content": "向晚小妆匀，明窗倦裁剪。\n见花清泪遮眼。\n开尽繁桃又春晚。\n心下事，比年时，都较懒。\n胡蝶入帘飞，郎声似莺啭。\n见来无计拘管。", 
    "rhythmic": "握金钗"
  }, 
  {
    "author": "吕渭老", 
    "content": "策杖穿荒圃，登临笑晚风。\n无穷秋色蔽晴空。\n遥见夕阳江上、卷飞蓬。\n雁过菰蒲远，山遥梦寐通。\n一林枫叶堕愁红。\n归去暮烟深处、听疏锺。", 
    "rhythmic": "南歌子"
  }, 
  {
    "author": "吕渭老", 
    "content": "远色连朱阁，寒鸦噪夕阳。\n小炉温手酌鹅黄。\n掩乱一枝清影、在寒窗。\n念远歌声小，嗔归泪眼长。\n纤腰今属冶游郎。\n朝暮楚宫云雨、恨茫茫。", 
    "rhythmic": "南歌子"
  }, 
  {
    "author": "吕渭老", 
    "content": "风洗游丝花皱影。\n碧草初齐，舞鹤闲相趁。\n短梦乍回慵理鬓。\n惊心忽数清明近。\n逐伴强除眉上恨。\n趁蝶西园，不觉鞋儿褪。\n醉笑眼波横一寸。\n微微酒色生红晕。", 
    "rhythmic": "蝶恋花"
  }, 
  {
    "author": "吕渭老", 
    "content": "花色撩人红入眼。\n可是东君，要得人肠断。\n欲诉深情春不管。\n风枝雨叶空撩乱。\n谩插一枝飞一盏。\n小赏幽期，破我平生愿。\n珍约未成春又短。\n但凭蝴蝶传深怨。", 
    "rhythmic": "蝶恋花"
  }, 
  {
    "author": "吕渭老", 
    "content": "绣衣未整。\n傍窗格、临清镜。\n新霜薄雾，这下几日，阴晴不定。\n欲插黄花，心事又还记省。\n去年香径。\n共粉蝶、闲相趁。", 
    "rhythmic": "品令"
  }, 
  {
    "author": "吕渭老", 
    "content": "宝蟾明，朱阁静，新燕近帘语。\n还记元宵，灯火小桥路。\n逢迎春笋柔微，凌波纤稳，诮不顾、斗斜三鼓。\n甚无据。\n谁信一霎是春，惊声留不住。", 
    "rhythmic": "祝英台・祝英台近"
  }, 
  {
    "author": "吕渭老", 
    "content": "扁舟思独往，樯影划晴烟。\n要伴人随明月，踏破水中天。\n谁信骑鲸高逝，空对笔端风雨，如泛楚江船。\n老子穷无赖，端欲把降竿。\n白苹汀，归老计，似高闲。\n平生爱我，一言相置二刘间。\n准拟何山松桂，折足铛能安稳，芋火对阑残。\n何必少林语，立雪问心安。", 
    "rhythmic": "水调歌头"
  }, 
  {
    "author": "吕渭老", 
    "content": "江湖堪极目，非雾亦非烟。\n故人相见，纵横高义薄云天。\n已具萸尊茗话，怅望云中江树，不见子猷船。\n日色隐林表，十里认帆竿。\n百年间，无个事，且安闲。\n功名两字，茫然都坠有无间。\n且尽身前一醉，休问古来今往，及取菊花残。\n仙事占无据，竹帛笑刘安。", 
    "rhythmic": "水调歌头"
  }, 
  {
    "author": "吕渭老", 
    "content": "秋斋多梦谒，舌本欲生烟。\n独步一庭明月，雁字已横天。\n作个生涯不遂，松竹雨荒三径，却忆五湖船。\n小阮贫尤甚，犊鼻挂长竿。\n白鸥汀，风共水，一生闲。\n横琴唳鹤，要携妻子老云间。\n灯火荧荧深夜，高卧南窗折几，杯到不留残。\n莫遣江湖手，遮日向长安。", 
    "rhythmic": "水调歌头"
  }, 
  {
    "author": "吕渭老", 
    "content": "心肝皆锦绣，落笔尽云烟。\n诗狂酒兴，要骑赤鲤上青天。\n织女回车相劳，指点虚无征路，翻动月明船。\n举手谢同辈，岂复念渔竿。\n我平生，心正似，白云闲。\n衣冠污我，偶逢游戏到人间。\n常念孤云高妙，若作辘轳俯仰，谁复食君残。\n拜尘金谷辈，都是卧崇安。", 
    "rhythmic": "水调歌头"
  }, 
  {
    "author": "吕渭老", 
    "content": "诗人翻水尽，寂寞五侯烟。\n醉魂何在，应骑箕尾列青天。\n记得平生谈笑，夹岸手栽杨柳，同泛夜深船。\n溪水还依旧，深浅半青竿。\n小神仙，殷七七，许闲闲。\n黄粱未熟，经游都在梦魂间。\n我厌嚣寺浊味，几欲凌云羽化，鸡犬不留残。\n俗事丹砂冷，且抱一枝安。", 
    "rhythmic": "水调歌头"
  }, 
  {
    "author": "吕渭老", 
    "content": "暮云遮远眼，叠叠入青烟。\n十年不见，醯鸡同舞瓮中天。\n闻道山阴回棹，相去都无百里，李郭可同船。\n行止皆天意，端欲自操竿。\n功名事，须早计，真安闲。\n高才妙手，不当留意市廛间。\n俄已山林长往，尘面时时拂镜，齿发甚衰残。\n廊庙非吾事，茅屋且安安。", 
    "rhythmic": "水调歌头"
  }, 
  {
    "author": "吕渭老", 
    "content": "抚床多感慨，白发困风烟。\n出门有碍，更堪寒暮雪飞天。\n君弃一盂一衲，奔走五湖清海，杯度不乘船。\n来访山中友，□□□□竿。\n看人间，谁得似，谪仙闲。\n生涯不问，留情多在酒杯间。\n剪烛西风谈笑，零落一尊相对，不觉已更残。\n回首功名事，笺记谢任安。", 
    "rhythmic": "水调歌头"
  }, 
  {
    "author": "吕渭老", 
    "content": "十年禅榻畔，风雨扬茶烟。\n跳丸日月，未甘白发困尧天。\n江左风流才子，要伴江湖张翰，同泛洛阳船。\n酌酒情无尽，海燕绕船竿。\n逼人来，功业事，不教闲。\n男儿三十，定当谈笑在堂间。\n老子婆娑贫态，闭户长须赤脚，他日要分残。\n禹浪桃花影，归棹正轻安。", 
    "rhythmic": "水调歌头"
  }, 
  {
    "author": "吕渭老", 
    "content": "晓参垂户宿酲醒。\n坐南亭。\n对疏星。\n点点萤光，偏向竹梢明。\n望断长空何处是，云叶乱，彩霞横。\n西楼依旧抱重城。\n小银屏。\n此时情。", 
    "rhythmic": "江城子"
  }, 
  {
    "author": "吕渭老", 
    "content": "闻君见影已堪怜。\n短因缘。\n偶同筵。\n相见无言，分散倍依然。\n做梦杨花随去也，妆阁畔，绣床前。\n觉来离绪意绵绵。\n写蛮笺。\n倩谁传。", 
    "rhythmic": "江城子"
  }, 
  {
    "author": "吕渭老", 
    "content": "五湖春水茫茫，梦魂夜逐杨花去。\n汀花岸草，佳人微笑，眼波横注。\n借问刘郎，心期则甚，一成无据。\n自春来泪满，蓝袖口，没整顿，心情处。\n闻道相如病渴，念文君、白头新句。\n相思两地，无穷烟水，一庭花雾。\n锦字藏头，织成机上，一时分付。\n问他年，更有微云淡月，重来兮否。", 
    "rhythmic": "水龙吟"
  }, 
  {
    "author": "吕渭老", 
    "content": "雨帘高卷。\n芳树阴阴连别馆。\n凉气侵楼。\n蕉叶荷枝各自秋。\n前溪夜舞。\n化作惊鸿留不住。\n愁损腰肢。\n一桁香销旧舞衣。", 
    "rhythmic": "减字木兰花"
  }, 
  {
    "author": "吕渭老", 
    "content": "明眸巧笑。\n坐久更宜灯烛照。\n小醉辞归。\n怀抱明明只自知。\n琐窗重见。\n桃李春风三月面。\n怎不思量。\n折柳孤吟断杀肠。", 
    "rhythmic": "减字木兰花"
  }, 
  {
    "author": "吕渭老", 
    "content": "新枝媚斜日。\n花径霁、晚碧泛红滴。\n近寒食。\n蜂蝶乱、点检一城春色。\n倦游客。\n门外昏鸦啼梦破，春心似、游丝飞远碧。\n燕子又语斜檐，行云自没消息。\n当时乌丝夜语，约桃花时候，同醉瑶瑟。\n甚端的。\n看看是、榆角杨花飞掷。\n怎忘得。", 
    "rhythmic": "江城子慢"
  }, 
  {
    "author": "吕渭老", 
    "content": "百和宝钗香佩。\n短短同心霞带。\n清镜照新妆，巧画一双眉黛。\n多态。\n多态。\n偷观榴花窗外。", 
    "rhythmic": "如梦令"
  }, 
  {
    "author": "吕渭老", 
    "content": "拂墙花影飘红。\n微月辨帘栊。\n香风满袖，金莲印步，狭径迎逢。", 
    "rhythmic": "极相思"
  }, 
  {
    "author": "吕渭老", 
    "content": "西园斗草归迟。\n隔叶啭黄鹂。\n阑干醉倚，秋千背立，数遍佳期。", 
    "rhythmic": "极相思"
  }, 
  {
    "author": "吕渭老", 
    "content": "斜日封残雪。\n记别时、檀槽按舞，霓裳初彻。\n唱煞阳关留不住，桃花面皮似热。\n渐点点、珍珠承睫。\n门外潮平风席正，指佳期、共约花同折。\n情未忍，带双结。\n钗金未断肠先结。\n下扁舟、更有暮山千叠。\n别後武陵无好梦，春山子规更切。\n但孤坐、一帘明月。\n蚕共茧、花同蒂，甚人生要见，底多离别。\n谁念我，泪如血。", 
    "rhythmic": "贺新郎"
  }, 
  {
    "author": "吕渭老", 
    "content": "倚枕数更筹。\n清夜悠悠。\n竹风荷露小窗秋。\n往事迷人浑不省，总是离愁。\n无赖是横眸。\n济楚风流。\n一时搂揽著心头。\n调数梦魂将我去，明月重楼。", 
    "rhythmic": "浪淘沙"
  }, 
  {
    "author": "吕渭老", 
    "content": "深夜槐风析酲惺。\n露荷凉气满西庭。\n凭栏小语花梢月，缓步偷拈石上萤。\n秋意早，暑衣轻。", 
    "rhythmic": "思佳客"
  }, 
  {
    "author": "吕渭老", 
    "content": "西池旧约。\n燕语柳梢桃萼。\n向紫陌、秋千影下，同绾双双凤索。\n过了莺花休则问，风共月、一时闲却。\n知谁去、唤得秋阴，满眼败垣红叶。\n飘泊。\n江湖载酒，十年行乐。\n甚近日、伤高念远，不觉风前泪落。", 
    "rhythmic": "二郎神"
  }, 
  {
    "author": "吕渭老", 
    "content": "隙月垂篦，乱蛩催织，秋晚嫩凉房户。\n燕拂帘旌，鼠窥窗网，寂寂飞萤来去。\n金铺镇掩，谩记得、花时南浦。\n约重阳、萸糁菊英，小楼遥夜歌舞。\n银烛暗、佳期细数。\n帘幕渐西风，午窗秋雨。\n叶底翻红，水面皱碧，灯火裁缝砧杵。", 
    "rhythmic": "百宜娇・眉妩"
  }, 
  {
    "author": "吕渭老", 
    "content": "断人肠。\n正西楼独上，愁倚斜阳。\n称鸳鸯，两两池塘。\n春又老，人何处，怎惯不思量。\n到如今，瘦损我，又还无计禁当。\n小院呼卢夜，当时醉倒残缸。\n被天风吹散，凤翼难双。", 
    "rhythmic": "醉思仙"
  }, 
  {
    "author": "吕渭老", 
    "content": "晓钗催鬓语南风。\n碧涧小桥通。\n榆阴短短，露光炯炯，满地花红。\n天涯不见归帆影，蜂蝶尽西东。\n宿酲渐解，残妆犹在，晓日帘栊。", 
    "rhythmic": "眼儿媚"
  }, 
  {
    "author": "吕渭老", 
    "content": "循槛琅粉沾衣。\n一片子规啼。\n蓬壶梦短，蜀衾香远，愁损腰肢。\n石城堂上双双燕，应傍莫愁飞。\n春江艇子，雪中梅下，知与谁期。", 
    "rhythmic": "眼儿媚"
  }, 
  {
    "author": "吕渭老", 
    "content": "上危梯尽，尽画阁迥，昼帘垂。\n曲水飘香，小园莺唤春归。\n舞袖弓弯，正满城、烟草凄迷。\n结伴踏青，趁蝴蝶双飞。\n赏心欢计，从别後、无意到西池。\n自检罗囊，要寻红叶留诗。", 
    "rhythmic": "梦玉人引"
  }, 
  {
    "author": "吕渭老", 
    "content": "枫叶飘红，莲房肥露，枕席嫩凉先到。\n帘外蟾华如扫。\n枝上啼鸦催晓。\n秋风又送潘郎老。", 
    "rhythmic": "倾杯令・杯倾乐"
  }, 
  {
    "author": "吕渭老", 
    "content": "隔座藏钩，分曹射覆，烛艳渐催三鼓。\n筝按教坊新谱。\n楼外月生春浦。\n徘徊争忍忙归去。", 
    "rhythmic": "倾杯令・倾杯乐"
  }, 
  {
    "author": "吕渭老", 
    "content": "摊钱临小窗，扑蝶穿斜径。\n醉戏晚风前，吹乱连枝影。\n别来秋夜长，梦到金屏近。\n肠断一声鸡，残月悬朝镜。", 
    "rhythmic": "生查子"
  }, 
  {
    "author": "吕渭老", 
    "content": "裙长步渐迟，扇薄羞难掩。\n鞋褪倚郎肩，问路眉先敛。\n踏青南陌回，倚醉开娇靥。\n今夜更同行，忍笑匀妆脸。", 
    "rhythmic": "生查子"
  }, 
  {
    "author": "吕渭老", 
    "content": "双鬟绿发齐，多笑蔫红落。\n穿竹过西斋，问字时偷学。\n娇慵不惯羞，同倚阑干角。\n屈指数元宵，灯火堪行乐。", 
    "rhythmic": "生查子"
  }, 
  {
    "author": "吕渭老", 
    "content": "分钗绾髻，洞府难分手。\n离觞短阕，啼痕冰舞袖。\n马嘶霜滑，桥横路转，人依古柳。\n晓色渐分星斗。\n怎分剖。\n心儿一似，倾入离愁万千斗。\n垂鞭伫立，伤心还病酒。", 
    "rhythmic": "扑蝴蝶近・扑蝴蝶"
  }, 
  {
    "author": "吕渭老", 
    "content": "风荷露竹，秋意侵疏鬓。\n微灯曲几。\n有帘通桂影。\n乍凉衣著，轻明微醉，歌声听稳。\n新愁人方寸。\n怎不闷。\n当初欲凭，燕翼西飞寄归信。\n小窗睡起，梁间都去尽。", 
    "rhythmic": "扑蝴蝶近・扑蝴蝶"
  }, 
  {
    "author": "吕渭老", 
    "content": "蝉带残声移别树。\n晚凉房户。\n秋风有意染黄花，下几点、凄凉雨。\n渺渺双鸿飞去。", 
    "rhythmic": "一落索"
  }, 
  {
    "author": "吕渭老", 
    "content": "宫锦裁书寄远。\n意长辞短。\n香兰泣露雨催莲，暑气昏池馆。\n向晚小园行遍。", 
    "rhythmic": "一落索"
  }, 
  {
    "author": "吕渭老", 
    "content": "鸟散馀花飞舞。\n满地风雨。\n长江滚滚接天流，夜送征帆去。\n今夜行云何处。", 
    "rhythmic": "一落索"
  }, 
  {
    "author": "吕渭老", 
    "content": "人已老。\n春亦不留些少。\n花尽叶长蚕又抱。\n子规啼未了。\n往事不论多少。\n且向尊前一笑。\n白发满头愁已到。\n路长波渺渺。", 
    "rhythmic": "谒金门"
  }, 
  {
    "author": "吕渭老", 
    "content": "拍肩笑别洪崖，共看紫海还清浅。\n蓬壶旧约，人间舒笑，桃红千遍。\n去岁争春，今年逼腊，满空飘霰。\n渐横枝照水，清绿弄日，都点缀、江南岸。\n须吸百川为寿，卷恩波、已倾银汉。\n戎袍拥戟，万钉围带，天孙新眷。", 
    "rhythmic": "鼓笛慢・水龙吟"
  }, 
  {
    "author": "王之道", 
    "content": "拄颊看西湖，屡对纶巾岸。\n江上相从醉万山，六见年华换。\n君唱我当酬，我醉君休管。\n明日醒时小艇东，莫负传书雁。", 
    "rhythmic": "卜算子"
  }, 
  {
    "author": "王之道", 
    "content": "堂下水浮天，人指山为岸。\n水落寒沙只见山，暗被天偷换。\n堂上老诗翁，客至劳相管。\n风喘西头客自东，目送云中雁。", 
    "rhythmic": "卜算子"
  }, 
  {
    "author": "王之道", 
    "content": "今日富川滨，後夜湓江岸。\n千里西湖指顾间，未怕新年换。\n再见复何时，此意凭吟管。\n应有新诗当尺书，日望南来雁。", 
    "rhythmic": "卜算子"
  }, 
  {
    "author": "王之道", 
    "content": "青腰似诧天公富，奔走风云。\n银界无痕。\n委巷穷山草木春。\n玉楼不怕歌茵湿，笑语纷纷。", 
    "rhythmic": "丑奴儿・采桑子"
  }, 
  {
    "author": "王之道", 
    "content": "逢人借问春归处。\n遥指芜城烟树。\n收尽柳梢残雨。\n月闯西南户。\n游丝不解留伊住。\n漫惹闲愁无数。\n燕子为谁来去。\n似说江头路。", 
    "rhythmic": "桃源忆故人"
  }, 
  {
    "author": "王之道", 
    "content": "不知春色归何处。\n但见茂林芳树。\n庭巷落花如雨。\n斗乱穿窗户。\n晚行溪上东风住。\n荷点青钱无数。\n蛱蝶飞来还去。\n错认花间路。", 
    "rhythmic": "桃源忆故人"
  }, 
  {
    "author": "王之道", 
    "content": "南园最是花多处。\n门掩绿杨千树。\n别後几番风雨。\n碧藓侵苔户。\n侬家旧在郊西住。\n门外远山无数。\n谁道不如归去。\n咫尺长安路。", 
    "rhythmic": "桃源忆故人"
  }, 
  {
    "author": "王之道", 
    "content": "依依杨柳青青草。\n梦断画桥春晓。\n风里落花如扫。\n莫厌寻芳早。\n酴芍药看来好。\n恰似江湖遗老。\n锦段荷□传到。\n愧乏琼瑶报。", 
    "rhythmic": "桃源忆故人"
  }, 
  {
    "author": "王之道", 
    "content": "望中风絮迷烟草。\n愁结几番昏晓。\n花径有时亲扫。\n载酒应须早。\n人情曷似春山好。\n山色不随春老。\n旧隐何当重到。\n迎得平安报。", 
    "rhythmic": "桃源忆故人"
  }, 
  {
    "author": "王之道", 
    "content": "城郭萧条，风雨霏微，酝造春愁。\n况鸷群雕鹗，未谐荐祢，棘栖鸾凤，犹叹栖仇。\n世路如棋，人情似纸，厚薄高低何日休。\n逢殷浩，会披云对月，同赋南楼。\n堪嗟日月如流。\n甚首夏来今半秋。\n纵荻花枫叶，强撩归思，有莼羹菰饭，归更何忧。\n三板松舟，一篙秋水，百里淮山无暂留。\n何须问，蘧蘧栩栩，孰是庄周。", 
    "rhythmic": "沁园春"
  }, 
  {
    "author": "王之道", 
    "content": "不厮知名，怎奈向、前缘注定。\n一封书、便成媒娉。\n千里相从，恰似寻盟合姓。\n泥泞。\n尚隔个、轿儿难近。\n薄薄纱厨，小驿夜凉人静。\n红一点、暗通犀晕。\n花月多情，摇碎半窗清影。", 
    "rhythmic": "惜奴娇"
  }, 
  {
    "author": "王之道", 
    "content": "甚麽因缘，恰得一年相聚。\n和闰月、更无剩数。\n说著分飞，背面偷弹玉箸。\n好去。\n记取许时言语。\n旧爱新人，後夜一时分付。\n从前事、不堪回顾。\n怎奈冤家，抵死牵肠惹肚。", 
    "rhythmic": "惜奴娇"
  }, 
  {
    "author": "王之道", 
    "content": "遗爱满南州。\n千骑曾为万里游。\n琳馆归来，无责更无忧。\n坐听笙歌醉玉舟。\n香雾郁金虬。\n春入梅花助献酬。\n请祝遐年，长笑挹浮丘。\n何止莘君一百筹。", 
    "rhythmic": "南乡子"
  }, 
  {
    "author": "王之道", 
    "content": "天际彩虹垂。\n风起痴云快一吹。\n原隰，春水更弥弥。\n布谷期从野鸟知。\n初霁卷帘时。\n巷陌泥融燕子飞。\n午醉醒来，红日欲平西。\n一碗新茶乳面肥。", 
    "rhythmic": "南乡子"
  }, 
  {
    "author": "王之道", 
    "content": "出户绣帘垂。\n拂面从他细细吹。\n乘兴有谁招访戴，难为。\n暖帐薰炉醉不知。\n闲看逐风时。\n欲著梅花又却飞。\n雅兴佳人回舞袂，相宜。\n试比冰肌可煞肥。", 
    "rhythmic": "南乡子"
  }, 
  {
    "author": "王之道", 
    "content": "春霁柳花垂。\n娇软轻狂不待吹。\n圆欲成球还复碎，谁为。\n习习和风即旧知。\n深院日长时。\n乱扑珠帘入坐飞。\n试问荻芽生也未，偏宜。\n出网河豚美更肥。", 
    "rhythmic": "南乡子"
  }, 
  {
    "author": "王之道", 
    "content": "风急断虹收。\n孤鹜摇摇下荻洲。\n醉帽尽从吹落去，飕飕。\n幸有黄花插满头。\n君唱我当酬。\n千里湖山照眼秋。\n不见故人思故国，休休。\n一阕清歌听解愁。", 
    "rhythmic": "南乡子"
  }, 
  {
    "author": "王之道", 
    "content": "翠袖熨沈香。\n黛拂修蛾淡淡妆。\n消得多情锺傅粉，何郎。\n风动珠帘月半床。\n素手捧瑶觞。\n谁念苏州已断肠。\n夜雨不随歌扇歇，浪浪。\n归去无心赋海棠。", 
    "rhythmic": "南乡子"
  }, 
  {
    "author": "王之道", 
    "content": "彩幡金胜。\n一笑酬春聊适性。\n呆女痴儿。\n半挽梅花半柳枝。\n追欢何计。\n幸对绿尊环皂髻。\n欲舞还羞。\n美盼娇回碧水秋。", 
    "rhythmic": "减字木兰花"
  }, 
  {
    "author": "王之道", 
    "content": "诗成呵手。\n欲写已输君赋就。\n寒粟生肤。\n一盏浇肠可得无。\n回风弄巧。\n比似婆娑尤敏妙。\n似个人人。\n嗅认梅花孰是真。", 
    "rhythmic": "减字木兰花"
  }, 
  {
    "author": "王之道", 
    "content": "尊前放手。\n铜钵声穷诗已就。\n姑射肌肤。\n舞罢缠头怎得无。\n青腰更巧。\n搓粉团酥来斗妙。\n不敢方人。\n容色依稀似太真。", 
    "rhythmic": "减字木兰花"
  }, 
  {
    "author": "王之道", 
    "content": "玉奴招手。\n来看前山琼琢就。\n透骨侵肤。\n似恁清寒更有无。\n春工纵巧。\n只许梅花称独妙。\n花底逢人。\n逐马银杯误认真。", 
    "rhythmic": "减字木兰花"
  }, 
  {
    "author": "王之道", 
    "content": "鳖头龟手。\n孤坐书生能意就。\n暖体温肤。\n绣被春寒想见无。\n雪词工巧。\n高压君房天下妙。\n白发欺人。\n甚矣吾衰懒是真。", 
    "rhythmic": "减字木兰花"
  }, 
  {
    "author": "王之道", 
    "content": "修眉山远。\n娇抹乌云秋水畔。\n酒里花前。\n坐拥斯人怎得寒。\n浮满。\n须索空缸仍覆盏。\n正恐相妨。\n归去如闻笑语香。", 
    "rhythmic": "减字木兰花"
  }, 
  {
    "author": "王之道", 
    "content": "江梅清远。\n潇洒一枝尊俎畔。\n雪里风前。\n照水窥檐巧耐寒。\n多情美满。\n共饮自应渠盏。\n醉赏何妨。\n倾国天教抵死香。", 
    "rhythmic": "减字木兰花"
  }, 
  {
    "author": "王之道", 
    "content": "笑中声远。\n走向曲房花树畔。\n拥在尊前。\n顿觉春温却夜寒。\n愿酬心满。\n只得教伊频劝盏。\n缓唱何妨。\n贴体衫儿扑扑香。", 
    "rhythmic": "减字木兰花"
  }, 
  {
    "author": "王之道", 
    "content": "仙姿凝远。\n半出新妆琼户畔。\n缓步来前。\n正值东风料峭寒。\n钗头花满。\n舞罢梅英飞入盏。\n一何妨。\n花与佳人巧斗香。", 
    "rhythmic": "减字木兰花"
  }, 
  {
    "author": "王之道", 
    "content": "离筵暂住。\n君在龙舒曾是主。\n今作行人。\n卧辙何妨借寇恂。\n清歌妙舞。\n断送吟鞭乘醉去。\n一休辞。\n捧爵佳人玉箸垂。", 
    "rhythmic": "减字木兰花"
  }, 
  {
    "author": "王之道", 
    "content": "金尊频倒。\n照坐梅花清更好。\n春到长杨。\n宠拜三公入郑庄。\n月城两载。\n千里生灵蒙惠爱。\n舞彻歌词。\n并立新妆绿带垂。", 
    "rhythmic": "减字木兰花"
  }, 
  {
    "author": "王之道", 
    "content": "蛾眉螓首。\n舞雪娇回开冻候。\n尽道今年。\n千里风光萃绮筵。\n坐来新月。\n照我苍颜并白发。\n酒到休辞。\n自有黄芽介寿祺。", 
    "rhythmic": "减字木兰花"
  }, 
  {
    "author": "王之道", 
    "content": "玉绳低转斗阑干。\n欠温春酒寒。\n夜长风劲怯衣单。\n有人哦二山。\n蟾欲满，雁初还。\n桃花微破颜。\n枕痕犹带断红残。\n无言心自闲。", 
    "rhythmic": "阮郎归"
  }, 
  {
    "author": "王之道", 
    "content": "长杨风软弄腰肢。\n日长胡蝶飞。\n雨馀新绿细通池。\n玉钩悬妓衣。\n鸿雁远，子规啼。\n此情谁得知。\n一尊聊与故人持。\n醉来悲别离。", 
    "rhythmic": "阮郎归"
  }, 
  {
    "author": "王之道", 
    "content": "雨。\n日。\n洗出远山三四重。\n分明眉黛浓。\n野桥西，官路东。\n小驿夜凉风入松。\n梦魂谁与同。", 
    "rhythmic": "长相思"
  }, 
  {
    "author": "王之道", 
    "content": "花一枝。\n酒一卮。\n举酒对花君莫辞。\n人生多别离。\n行相随。\n坐相随。\n更有何人得似伊。\n春融胡蝶飞。", 
    "rhythmic": "长相思"
  }, 
  {
    "author": "王之道", 
    "content": "天四垂。\n山四围。\n山色天容入坐帷。\n清风吹我衣。\n湖水东，江水西。\n东去西来无尽期。\n不如君共伊。", 
    "rhythmic": "长相思"
  }, 
  {
    "author": "王之道", 
    "content": "吴江枫。\n吴江风。\n索索秋声飞乱红。\n晚来归兴浓。\n淮山西，淮山东。\n明月今宵何处同。\n相寻魂梦中。", 
    "rhythmic": "长相思"
  }, 
  {
    "author": "王之道", 
    "content": "风凄凄。\n雨霏霏。\n风雨夜寒人别离。\n梦回还自疑。\n蛩声悲。\n漏声迟。\n一点青灯明更微。\n照人双泪垂。", 
    "rhythmic": "长相思"
  }, 
  {
    "author": "王之道", 
    "content": "桃花春。\n杏花春。\n桃杏妖娆如个人。\n歌声清遏云。\n酒醺醺。\n烛荧荧。\n眼尾微红无限情。\n相逢堪断魂。", 
    "rhythmic": "长相思"
  }, 
  {
    "author": "王之道", 
    "content": "紫角初繁，青裳正好，充闾清露飘香。\n悬弧何早，乌辔上扶桑。\n试问椿龄几许，逾万计、才满三章。\n佳辰乐，林塘增气，菡萏拥红妆。\n称觞。\n人共庆，盘中白李，来自华阳。\n倩壶中日月，特地舒长。\n定见霜毫换绿，天荐祉、家庆延昌。\n情千万，辞悭思窘，聊献满庭芳。", 
    "rhythmic": "满庭芳"
  }, 
  {
    "author": "王之道", 
    "content": "蔡水西来，于门南峙，天波拥入华楹。\n芝兰争秀，难弟遇难兄。\n欲说随龙雨露，庆千载、河海初清。\n良辰好，榴花照眼，绿柳隐啼莺。\n君恩，隆横赐，冰桃火枣，来自蓬瀛。\n正雾横玉篆，泉泻金鲸。\n四座香和酒泛，对妙舞、弦索铿。\n椿难老，年年今日，论报祝长生。", 
    "rhythmic": "满庭芳"
  }, 
  {
    "author": "王之道", 
    "content": "翠盖千重，青钱万叠，雨馀绿涨银塘。\n藕花无数，高下斗芬芳。\n浑似华清赐浴，温泉滑、洗出真香。\n何妨更，合欢连理，高压万芝祥。\n风流，贤太守，当年奏瑞，盛事名堂。\n好是琉璃池上，一片宫妆。\n况有薰风解愠，流霞泛、丝竹成行。\n依莲暇，联珠唱玉，应不愧金相。", 
    "rhythmic": "满庭芳"
  }, 
  {
    "author": "王之道", 
    "content": "天驷呈祥，土牛颁政，欢呼万井春来。\n雕轮丹毂，杂沓展轻雷。\n风动珠帘不卷，香散处、半露梅腮。\n东郊好，波澜浸绿，萌蘖上条枚。\n徘徊。\n应共怪，十年豹隐，一旦鸾台。\n问康时术业，混俗情怀。\n过雪湖山清丽，笙歌沸、舞袖萦回。\n兵厨富，酒肠似海，莫惜醉金杯。", 
    "rhythmic": "满庭芳"
  }, 
  {
    "author": "王之道", 
    "content": "雪霁风温，霜消日暖，一时笑语烘春。\n草堂何幸，四座德星邻。\n聊借红妆侑爵，兰膏腻、高髻盘云。\n清歌妙，贯珠馀韵，犹振画梁尘。\n熙朝，卿相种，扁舟东去，入侍严宸。\n忆当年擢桂，连见三秦。\n休说参军俊逸，应难过、开府清新。\n从今去，八州都督，端不困无津。", 
    "rhythmic": "满庭芳"
  }, 
  {
    "author": "王之道", 
    "content": "露溢金茎，风翔玉宇，嫩凉初霁秋容。\n山肴野蔌，聊快一尊同。\n正值大田多稼，临邛隘、酒客憧憧。\n追随处，杯盘狼藉，野草荫长松。\n新词，何所似，金声应铎，玉气腾虹。\n时来终宦达，休怨苍穹。\n顾我蹉跎老矣，飘素发、衰态龙锺。\n心犹壮，会看文度，独步大江东。", 
    "rhythmic": "满庭芳"
  }, 
  {
    "author": "王之道", 
    "content": "麦野青深，桃溪红暗，浪游何处芳园。\n清明初过，门巷霭晴烟。\n柳外池塘绿遍，溪流细、终日溅溅。\n东风软，谁家儿女，墙里送秋千。\n花前。\n从醉倒，吾当尽量，君盍忘年。\n纵杯盘草草，随分开筵。\n自有高谈雄辩，何须问、急管繁弦。\n身长健，少陵如在，应赋饮中仙。", 
    "rhythmic": "满庭芳"
  }, 
  {
    "author": "王之道", 
    "content": "歌彻骊驹，酒斟，帆樯高映城楼。\n绣衣携具，开宴话离愁。\n两岸橙黄橘绿，一行雁、几点沙鸥。\n情千万，相看无语，送我上孤舟。\n悠悠。\n冬向晚，梅花潜暖，随处香浮。\n奈长亭饮散，无计淹留。\n归路淮山百舍，空梦想、连岁清游。\n烦双鲤，频将尺素，来往寄江流。", 
    "rhythmic": "满庭芳"
  }, 
  {
    "author": "王之道", 
    "content": "对黄芦卧雨，苍雁横秋，江天重九。\n千载渊明，信风流称首。\n吟绕东篱，白衣何处，谁复当年偶。\n蓝水清游，龙山胜集，恍然依旧。\n萸实嫩红，菊团馀馥，付与佳人，比妍争嗅。\n一曲婆娑，看舞腰萦柳。", 
    "rhythmic": "醉蓬莱"
  }, 
  {
    "author": "王之道", 
    "content": "正薰风解愠，萱草忘忧，黄梅新霁。\n缥缈歌台，半金衣公子。\n丹桂香中，碧梧枝上，两两飞还止。\n似说当年，而今时候，长庚诞贵。\n恩厚随龙，官崇御带，二十横金，玉阶寸地。\n须信骅骝，一日能千里。", 
    "rhythmic": "醉蓬莱"
  }, 
  {
    "author": "王之道", 
    "content": "一样檀心半卷舒。\n淡黄衫子衬冰肤。\n细看全似那人姝。\n枕里芳蕤薰绣被，酒中馀馥溢金壶。\n不须频嗅惹罗裾。", 
    "rhythmic": "浣溪沙"
  }, 
  {
    "author": "王之道", 
    "content": "晓日晖晖玉露光。\n枝头一样斗宫妆。\n可怜娇额半涂黄。\n衣与酴新借色，肌同卜更薰香。\n风流荀令雅相当。", 
    "rhythmic": "浣溪沙"
  }, 
  {
    "author": "王之道", 
    "content": "过雨花容杂笑啼。\n淡妆深注半开时。\n娇娆情态自天姿。\n新浴太真增艳丽，微风新燕斗清奇。\n绿窗朱户雅相宜。", 
    "rhythmic": "浣溪沙"
  }, 
  {
    "author": "王之道", 
    "content": "阳气初升土脉苏。\n东郊人散欲回车。\n一时春雪十年无。\n鱼枕蕉深浮酒蚁，鹿胎冠子粲歌珠。\n题诗不觉烛然须。", 
    "rhythmic": "浣溪沙"
  }, 
  {
    "author": "王之道", 
    "content": "体粟须烦鼎力苏。\n流涎正值麴盈车。\n坐来兽炭拨还无。\n一阕可能酬一绝，双银端不换双珠。\n松毛粉白老翁须。", 
    "rhythmic": "浣溪沙"
  }, 
  {
    "author": "王之道", 
    "content": "春到衡门病滞苏。\n力强犹可驾柴车。\n少年狂望一时无。\n清坐不堪肌起粟，高谈还喜唾成珠。\n红裙痴笑雪如须。", 
    "rhythmic": "浣溪沙"
  }, 
  {
    "author": "王之道", 
    "content": "冻卧袁安已复苏。\n闭门那患出无车。\n似渠人物到今无。\n可笑山夸片玉，须怜沧海叹遗珠。\n时来应许捋君须。", 
    "rhythmic": "浣溪沙"
  }, 
  {
    "author": "王之道", 
    "content": "残雪笼晴作寒。\n北风吹浪过前滩。\n远山云气尚漫漫。\n睡起阳乌窥破牖，坐怜香雾蔼雕盘。\n一尊聊佐旅中欢。", 
    "rhythmic": "浣溪沙"
  }, 
  {
    "author": "王之道", 
    "content": "玉骨冰肌软更香。\n一枝丹棘映青裳。\n相逢归去未须忙。\n曲里春山情不浅，尊前秋水意何长。\n酒醺颜色粉生光。", 
    "rhythmic": "浣溪沙"
  }, 
  {
    "author": "王之道", 
    "content": "寒透珠帘怯晓霜。\n灰飞缇室验回阳。\n坐看红日上修廊。\n泉泻龙头深泛酒，烟凝象口暖吹香。\n及时歌舞意何长。", 
    "rhythmic": "浣溪沙"
  }, 
  {
    "author": "王之道", 
    "content": "水外山光淡欲无。\n堤边草色翠如铺。\n绿杨风软鸟相呼。\n牛蒡叶齐罗翠扇，鹿黎花小隘真珠。\n一声何处叫提壶。", 
    "rhythmic": "浣溪沙"
  }, 
  {
    "author": "王之道", 
    "content": "玉骨冰肌，绛趺檀口，玲珑亚竹当户。\n嫣然照雪精神，消得东君眷与。\n群芳退舍，顾凡下、非伊朋侣。\n却自有、卜酴，次第效颦追步。\n寓心赏、还须吟醉，赴目成、便依歌舞。\n情锺束素无华，意在含情不语。\n纷纷桃李，亦何用、轻猜轻妒。\n觅一枝、欲寄相思，伴取个人书去。", 
    "rhythmic": "东风第一枝"
  }, 
  {
    "author": "王之道", 
    "content": "黄菊正怀彭泽，白衣俄致江州。\n登高馀醉快扶头。\n此贶义兼情厚。\n痛饮还须酒对，清吟况值诗流。\n轻投无惜万金酬。\n木李旧先琼玖。", 
    "rhythmic": "西江月"
  }, 
  {
    "author": "王之道", 
    "content": "北陆藏冰欲竟，东风解冻非遥。\n一时芳意巧相撩。\n入眼绿娇红小。\n柳色轻摇弱线，梅英纷缀枯梢。\n觥筹醉里赖君饶。\n归去斜阳尚早。", 
    "rhythmic": "西江月"
  }, 
  {
    "author": "王之道", 
    "content": "磨急锯霏琼屑，汤鸣车转羊肠。\n一杯聊解水仙浆。\n七日狂酲顿爽。\n指点红裙劝坐，招呼岩桂分香。\n看花不觉酒浮觞。\n醉倒宁辞鼠量。", 
    "rhythmic": "西江月"
  }, 
  {
    "author": "王之道", 
    "content": "雪後千林尚冻，城边一径微通。\n柳梢摇曳转东风。\n来看梅花应梦。\n酒面初潮蚁绿，歌唇半启樱红。\n冰肌绰约月朦胧。\n仿佛暗香浮动。", 
    "rhythmic": "西江月"
  }, 
  {
    "author": "王之道", 
    "content": "春色荒荒别浦，春潮滟滟长堤。\n绿杨风喘客帆迟。\n肠断江南双鲤。\n短梦当年楚雨，扁舟後夜秦溪。\n一声啼鸟怨春归。\n人在酴花底。", 
    "rhythmic": "西江月"
  }, 
  {
    "author": "王之道", 
    "content": "一霎轻云过雨，半篙新绿横舟。\n梅花池馆暗香浮。\n酒入朱唇红透。\n有恨尤怜别恨，多愁不惯春愁。\n舞馀何惜更迟留。\n肠断断肠更後。", 
    "rhythmic": "西江月"
  }, 
  {
    "author": "王之道", 
    "content": "一别清风北牖，几番明月西楼。\n断肠千里致书邮。\n借问近来安否。\n归路淮山过雨，归舟江水澄秋。\n佳人应已数程头。\n准拟到家时候。", 
    "rhythmic": "西江月"
  }, 
  {
    "author": "王之道", 
    "content": "透隙敲窗风。\n坐见广庭飞缟白。\n长安道上正骑驴，蔡州城里谁坚壁。\n表表风尘物。\n瑶林琼宇三豪客。\n对分毫、连珠唱玉，竟把诗笺掷。\n草草杯盘还促席。\n痛饮狂歌话胸臆。\n前村昨夜访梅花，东邻休更夸容色。\n清欢那易得。", 
    "rhythmic": "归朝欢"
  }, 
  {
    "author": "王之道", 
    "content": "翠竹扶疏，丹葵隐映，绿窗朱户萦回。\n帘卷虾须，清风时自南来。\n题舆好客筵开。\n俨新妆、深出云街。\n歌珠累贯，一时倾坐，全胜腰雷。\n金猊袅碧，玉兕浮红，令传三杏，情寄双梅。\n楼头漏促，笼纱暗落花煤。\n锦里遗音，忆当年、曾赋春台。", 
    "rhythmic": "宴春台"
  }, 
  {
    "author": "王之道", 
    "content": "江城春霁雪初融。\n楼观瑞烟中。\n向晚金莲无数，一时开遍东风。", 
    "rhythmic": "朝中措"
  }, 
  {
    "author": "王之道", 
    "content": "从来寒食半阴晴。\n花底听歌声。\n昨夜满城风雨，惜花还系心情。", 
    "rhythmic": "朝中措"
  }, 
  {
    "author": "王之道", 
    "content": "朝阳淡淡宿云轻。\n风入管弦声。\n十里碧芜幽步，一枝丹杏柔情。", 
    "rhythmic": "朝中措"
  }, 
  {
    "author": "王之道", 
    "content": "老穷无赖事成丛。\n短发自松。\n坐想帝城当日，万花绣出天宫。", 
    "rhythmic": "朝中措"
  }, 
  {
    "author": "王之道", 
    "content": "暖风迟日透香肌。\n春到柳边枝。\n曾见酒红潮颊，玉人初出罗帏。", 
    "rhythmic": "朝中措"
  }, 
  {
    "author": "王之道", 
    "content": "天庭丹熟在何时。\n铅汞适投机。\n四海方思霖雨，未容驾鹤先飞。", 
    "rhythmic": "朝中措"
  }, 
  {
    "author": "王之道", 
    "content": "州闾庠序少追随。\n俯仰鬓成丝。\n仕宦孰逾君达，恩施遍及庭芝。", 
    "rhythmic": "朝中措"
  }, 
  {
    "author": "王之道", 
    "content": "满庭岩桂蔼香风。\n人在画堂中。\n欲验鲁侯难老，欢声千里攸同。", 
    "rhythmic": "朝中措"
  }, 
  {
    "author": "王之道", 
    "content": "君心节直更心虚。\n移植并庭除。\n好在红蕖相映，卷帘如见吴姝。", 
    "rhythmic": "朝中措"
  }, 
  {
    "author": "王之道", 
    "content": "晴烟漠漠日晖晖。\n天际远山低。\n槛外碧芜千里，坐来目送鸥飞。", 
    "rhythmic": "朝中措"
  }, 
  {
    "author": "王之道", 
    "content": "年来六十增三岁。\n却忆去年趋盛会。\n风流人物胜斜川，灼灼有同前日事。\n不知弦管催新水。", 
    "rhythmic": "玉楼春"
  }, 
  {
    "author": "王之道", 
    "content": "少年心性消磨尽。\n三斗烂肠浑是闷。\n看书聊复强寻行，属句不妨闲趁韵。\n此生自断天休问。", 
    "rhythmic": "玉楼春"
  }, 
  {
    "author": "王之道", 
    "content": "磔攘送寒，燔烈兴岁，又颁尧历。\n青霭烧痕，绿浮风皱，暖回春色。\n地天交泰，时当倾否，五鬼休相厄。\n何妨笑倚东风，一饮杯三百。\n长忆。\n苻坚入寇，功高晋室，无如安石。\n义概雄心，辄莫等闲抛掷。\n盖壤声名，鼎彝勋业。", 
    "rhythmic": "石州慢"
  }, 
  {
    "author": "王之道", 
    "content": "霜风擢霁，云涛涨晚，更觉我心弥壮。\n一尊谁与醉西风，辄莫负、高吟胜赏。\n致君才术，康时事业，到底不容闲放。\n十年湖海哄樵歌，何幸出、阳春绝唱。", 
    "rhythmic": "鹊桥仙"
  }, 
  {
    "author": "王之道", 
    "content": "断虹霁雨，馀霞送日，帘卷西楼月上。\n银河风静夜无波，天亦为、云相访。\n蛛丝有恨，鹊桥何处，回首又成惆怅。\n长江滚滚向东流，写不尽、别离情状。", 
    "rhythmic": "鹊桥仙"
  }, 
  {
    "author": "王之道", 
    "content": "香鬟倭堕兰膏腻。\n睡起搔头红玉坠。\n秋水不胜情。\n盈盈横沁人。\n朱阑频徙倚。\n笑与花争媚。\n眉黛索重添。\n春酲意未。", 
    "rhythmic": "菩萨蛮"
  }, 
  {
    "author": "王之道", 
    "content": "绿杨低映深深院。\n春风不动珠帘卷。\n乳燕引雏飞。\n流苏尽日垂。\n绮窗开小宴。\n娅姹莺声啭。\n一饷不闻声。\n罗衣香汗轻。", 
    "rhythmic": "菩萨蛮"
  }, 
  {
    "author": "王之道", 
    "content": "小庭过雨莓苔滑。\n碧波滟滟池也阔。\n睡起□雕阑。\n不言神思闲。\n晚来调瑟罢。\n笑语秋千下。\n高枕绿杨风。\n隔帘花映红。", 
    "rhythmic": "菩萨蛮"
  }, 
  {
    "author": "王之道", 
    "content": "晴窗睡起炉烟直。\n香云堕髻娇无力。\n溪水碧涵空。\n拒霜深浅红。\n坠鞭还驻马。\n缥缈珠帘下。\n自是意中人。\n临风休障尘。", 
    "rhythmic": "菩萨蛮"
  }, 
  {
    "author": "王之道", 
    "content": "薰风散雾。\n帘幕清无暑。\n萱草径，荷花坞。\n幽香浮几席，秀色侵庭庑。\n微雨过，绿杨枝上珠成缕。\n双燕飞还语。\n似庆良辰遇。\n酾美酒，烹肥。\n何妨饮且醉，共作斑衣舞。\n人竟报，蟠桃已实君知否。", 
    "rhythmic": "千秋岁"
  }, 
  {
    "author": "王之道", 
    "content": "斜风横雨。\n咫尺高城路。\n红蓼岸，苍葭浦。\n滞留春色晚，栖泊邮亭暮。\n信杳杳，鹊声近有无凭据。\n肠断家何处。\n又见重阳度。\n多少恨，从谁诉。\n黄鸡斟白酒，自促供搜句。\n归去好，人生莫被浮名误。", 
    "rhythmic": "千秋岁"
  }, 
  {
    "author": "王之道", 
    "content": "金风玉宇。\n庭院新经雨。\n香有露，清无暑。\n溪光摇几席，岚翠横尊俎。\n烘笑语，佳时聊复乡人聚。\n门外荷花浦。\n秋到化无数。\n红脍鲤。\n青浮醑。\n何妨文字饮，更得江山助。\n从此去。\n蒲轮入佐中兴主。", 
    "rhythmic": "千秋岁"
  }, 
  {
    "author": "王之道", 
    "content": "山前湖外。\n初日浮云退。\n荷气馥，槐阴碎。\n葵花红障锦，萱草青垂带。\n谁得似，黄鹂求友新成对。\n忆昔东门会。\n千古同侵盖。\n人已远，歌如在。\n银钩虽可漫，琬琰终难改。\n愁浩荡，临风令我思淮海。", 
    "rhythmic": "千秋岁"
  }, 
  {
    "author": "王之道", 
    "content": "晓霜初肃。\n秋色团芳菊。\n榴转紫，柑犹绿。\n昨朝吹帽会，未快登临目。\n须信道，兵厨准拟三千斛。\n采采香云掬。\n泛泛纷浮玉。\n红袖捧，清歌逐。\n何妨倾坐客，共献长生祝。\n归去好，北门夜饮金莲烛。", 
    "rhythmic": "千秋岁"
  }, 
  {
    "author": "王之道", 
    "content": "熙熙台上。\n秋色增清壮。\n和气溢，祥烟扬。\n淮山供杂俎，湖水浮新酿。\n人共仰，貔貅坐拥诗书将。\n箫鼓声嘹亮。\n珠翠环相向。\n回妙舞，迟妍唱。\n竟斟长命，同试沧溟量。\n锋车往，东归遂继华原相。", 
    "rhythmic": "千秋岁"
  }, 
  {
    "author": "王之道", 
    "content": "鲁云书瑞，周日迎长，晓占缇室飞灰。\n玉勒朝天，千门禁钥齐开。\n帘卷扇分雉尾，香风远、人到蓬莱。\n霞觞满，□万年献祝，宫殿昭回。\n况有金瓯名姓，一任名园萧散，元自徘徊。\n门外锋车，又连凤沼相催。", 
    "rhythmic": "胜胜慢・声声慢"
  }, 
  {
    "author": "王之道", 
    "content": "凌云气节，贯日精忠，艰难未许心灰。\n芳酒一尊，对君聊为君开。\n要识治安非晚，乐得贤、新赋台莱。\n愁似雪，喜青天万里，晓霁春回。\n须信赤绳系足，朱衣点额终在，休叹淹徊。\n梅实槐花，看看便是相催。", 
    "rhythmic": "胜胜慢・声声慢"
  }, 
  {
    "author": "王之道", 
    "content": "菊团封绿，莲萼凋红，萧然独见芳姿。\n短墙高榭，疏筠怪石偏宜。\n香遍秋风到处，微雨过、清露零时。\n花阴下，称笺毫唱和，杖履追随。\n曷似江头竹外，凌霜犯雪，岁晚争奇。\n夕赏朝吟，劝秋莫放离披。", 
    "rhythmic": "胜胜慢・声声慢"
  }, 
  {
    "author": "王之道", 
    "content": "飞雪舞稀还骤。\n高阁下临群岫。\n独立遂移时，归去黄昏前後。\n知否。", 
    "rhythmic": "宴桃源・如梦令"
  }, 
  {
    "author": "王之道", 
    "content": "风急柳花飞骤。\n白尽千林万岫。\n樵担晚来归，正在栖鸦啼後。\n知否。", 
    "rhythmic": "宴桃源・如梦令"
  }, 
  {
    "author": "王之道", 
    "content": "黄叶声迟风歇。\n龛火夜寒明灭。\n残月却多情，来照先生归辙。\n清绝。", 
    "rhythmic": "宴桃源・如梦令"
  }, 
  {
    "author": "王之道", 
    "content": "遥指汤泉西路。\n隐约碧云天暮。\n宿鸟择深枝，两两相呼如语。\n凝伫。", 
    "rhythmic": "宴桃源・如梦令"
  }, 
  {
    "author": "王之道", 
    "content": "水外漫山桃李。\n那得个中风味。\n一种最怜渠，酒著佳人半醉。\n还似。", 
    "rhythmic": "宴桃源・如梦令"
  }, 
  {
    "author": "王之道", 
    "content": "照人何处双瞳碧。\n欲去江城北。\n过江风顺莫迟留，快雁序、飞联翼。\n西湖花柳传消息。", 
    "rhythmic": "折丹桂"
  }, 
  {
    "author": "王之道", 
    "content": "风漪欲皱春江碧。\n予寄江城北。\n子今东去赴春官，挽不住、抟风翼。\n修程应过天池息。", 
    "rhythmic": "折丹桂"
  }, 
  {
    "author": "王之道", 
    "content": "雪晴山色分遥碧。\n辉映江南北。\n子今东去步蟾宫，看少展、垂天翼。\n晚来江上西风息。", 
    "rhythmic": "折丹桂"
  }, 
  {
    "author": "王之道", 
    "content": "叹关河在眼、孰雌雄，兴废古犹今。\n问中原何处，黄尘千里，远水平林。\n闻说讴谣思汉，人有望霓心。\n想垂髫戴白，泣涕盈襟。\n流水高山还会，意不烦挥按，如见虞琴。\n□逶迟周道，四牡骤。", 
    "rhythmic": "八声甘州"
  }, 
  {
    "author": "王之道", 
    "content": "风揭珠帘寒乍透。\n青娥不住添香兽。\n火暖画檐鸣线溜。\n人醉後。\n锦堂丝竹烘残昼。\n势合湖山增地厚。\n孤高但觉修篁瘦。\n回策如萦今在手。\n骄马骤。\n吾家金埒新编就。", 
    "rhythmic": "渔家傲"
  }, 
  {
    "author": "王之道", 
    "content": "岩电晶荧君未老。\n看看门外锋车到。\n一点眉间黄色好。\n人尽道。\n从今次第登三少。\n左右青娥来巧笑。\n注唇涂额新妆了。\n斜插梅花仍斗妙。\n歌窈窕。\n醉来容我相嘲傲。", 
    "rhythmic": "渔家傲"
  }, 
  {
    "author": "王之道", 
    "content": "岁月漂流人易老。\n东郊又报春来到。\n梅靥柳眉还斗好。\n君信道。\n衰颜得酒重年少。\n对酒邀宾同燕笑。\n莫教虚过芳菲了。\n咳唾珠玑夸笔妙。\n人窈窕。\n新声倾坐渔家傲。", 
    "rhythmic": "渔家傲"
  }, 
  {
    "author": "王之道", 
    "content": "灯火熙熙来稚老。\n喜逢灯夕都齐到。\n花市绮楼随处好。\n人竟道。\n今年天气常年少。\n五马行游还坐笑。\n公堂帘卷东风了。\n箫鼓喧阗歌舞妙。\n人窈窕。\n也应引动南窗傲。", 
    "rhythmic": "渔家傲"
  }, 
  {
    "author": "王之道", 
    "content": "系国安危还故老。\n鹤书赴陇行当到。\n多谢不遗敦雅好。\n应信道。\n年高德劭如公少。\n尊酒论文聊一笑。\n肯将苦语夸危了。\n落笔君房天下妙。\n环窈窕。\n清歌一曲渔家傲。", 
    "rhythmic": "渔家傲"
  }, 
  {
    "author": "王之道", 
    "content": "海岱惟青遗一老。\n禁垣清切亲曾到。\n独直固劳非所好。\n谁信道。\n才如权相从来少。\n把酒自歌还自笑。\n醉中万事都齐了。\n绝唱清歌仍敏妙。\n声窈窕。\n行云初遏渔家傲。", 
    "rhythmic": "渔家傲"
  }, 
  {
    "author": "王之道", 
    "content": "爵齿俱尊惟此老。\n诗词笔力谁能到。\n奇字古文仍笃好。\n须信道。\n如公宁复忧才少。\n剩费黄金应买笑。\n穷通得丧都忘了。\n坐对瑶觞看舞妙。\n携窈窕。\n南窗聊得渊明傲。", 
    "rhythmic": "渔家傲"
  }, 
  {
    "author": "王之道", 
    "content": "老老恩波今及老。\n诏书前日新颁到。\n视膳慈宁先嗜好。\n隆孝道。\n慕逾五十前王少。\n想见天颜温色笑。\n东朝上寿称觞了。\n易俗功深神且妙。\n来窈窕。\n德齐任姒消骄傲。", 
    "rhythmic": "渔家傲"
  }, 
  {
    "author": "王之道", 
    "content": "高髻堕香鬟。\n遗恨眉山。\n老年花似梦中看。\n厌一枝晓露，珠泪阑干。\n卮酒发酡颜。\n休更留残。\n满城风雨麦秋寒。\n馀馥尚能消酒恶，谁敢包弹。", 
    "rhythmic": "浪淘沙"
  }, 
  {
    "author": "王之道", 
    "content": "雪霁柳舒容，日薄梅摇影。\n新岁换符来，天上初见颁桃梗。\n试问我酬君唱，何如博塞欢娱，百万呼卢胜。\n投珠报玉，须放骚人遣春兴。\n诗成谈笑，写出无穷景。\n不妨时作颠草，驰骋张芝圣。", 
    "rhythmic": "忆东坡"
  }, 
  {
    "author": "王之道", 
    "content": "虚堂响应声，皎月形和影。\n春到也须还，长红多紫啼条梗。\n况有光风丽日，能消积雪繁霜，青女休言胜。\n扶摇借便，请看天池发鹏兴。\n人言强汉，治道夸文景。\n谁能尧舜其君，远继阿衡圣。", 
    "rhythmic": "忆东坡"
  }, 
  {
    "author": "王之道", 
    "content": "燧勋业，何敢望西平。\n观当日，清大憝，震天声。\n绩其凝。\n追配汾阳郭，临淮李，扫妖孽，植颠仆，复疆宇，洗膻腥。\n堪叹中原久矣，长淮隔、胡骑纵横。\n问何时，风驱电扫，重见文明。\n宾雁宵鸣。\n梦初惊。\n念吾君复古，修攘两尽，早晚功成。\n岁云暮，冰腹壮，雪华零。\n怅神京。\n谁信汉家陵阙，呵护有神兵。\n罄寰海，重回首，镇关情。\n想见皇华咨度，望淮北、心曲摇旌。", 
    "rhythmic": "六州歌头"
  }, 
  {
    "author": "王之道", 
    "content": "春色到梅梢，人在东风清嚏。\n曾见少微初降，蔼龙泉佳气。\n功名富贵属多才，如子已无几。\n造物恰同予意，放骅骝千里。", 
    "rhythmic": "好事近"
  }, 
  {
    "author": "王之道", 
    "content": "霞影入瑶觞，酒与馀霞同色。\n人共昌朝方永，过觥筹三百。\n一枝红皱石榴裙，帘卷篆烟碧。\n约我他年湖上，看九华终日。", 
    "rhythmic": "好事近"
  }, 
  {
    "author": "王之道", 
    "content": "秋色到东篱，金散菊团香馥。\n预借浮觞高会，为作长年祝。\n蟹螯如臂酒如渑，橙橘半黄绿。\n唱我新词一，听尊前丝竹。", 
    "rhythmic": "好事近"
  }, 
  {
    "author": "王之道", 
    "content": "花影到酴，风过玉卮摇碧。\n坐上酒豪诗敌，尽骑鲸仙客。\n主人名姓在金瓯，归去定前席。\n要见碧桃千岁，看壶中春日。", 
    "rhythmic": "好事近"
  }, 
  {
    "author": "王之道", 
    "content": "春色到酴，人在酴花底。\n花扑尊香透，远胜烧沈水。\n一杯聊复对东风，为祝千千岁。\n作楫和羹事了，归去骑箕尾。", 
    "rhythmic": "好事近"
  }, 
  {
    "author": "王之道", 
    "content": "对春光淡沲，烟冉冉、日迟迟。\n渐红入桃溪，青回柳陌，莺刷金衣。\n差池。\n竞求友去，恼佳人、幽恨上蛾眉。\n应念年时追逐，妆馀为带交枝。\n芳菲。\n谁共赏游嬉。\n何处马如飞。\n□不道新来，牵肠惹肚，暗减腰肢。\n须知。", 
    "rhythmic": "木兰花慢"
  }, 
  {
    "author": "王之道", 
    "content": "宿雾霁晨霜，江山明秀。\n照眼黄花乱晴昼。\n当年今日，正是悬弧时候。\n一杯聊献祝，同亲旧。\n莫问穷通，休论贫富。\n且趁良辰醉醇酎。\n扬珠捣玉，况值西成多收。\n饱餐歌至治，天垂。", 
    "rhythmic": "感皇恩"
  }, 
  {
    "author": "王之道", 
    "content": "天迥楼高，日长院静，琴声幽咽。\n昵昵恩情，切切言语，似伤离别。\n子期何处，漫高山流水，又逐新声彻。\n仿佛江上移舟，听琵琶凄切。\n休说。\n春寒料峭，夜来花柳，弄风摇雪。\n大错因谁，算不翅六州铁。", 
    "rhythmic": "石州慢"
  }, 
  {
    "author": "王之道", 
    "content": "风揭珠帘夜气清。\n香扑尊，初见云英。\n蓝桥何处旧知名。\n今夕相逢，此恨消停。\n劝酒嫣然一笑倾。\n细意端相，无限娉婷。\n曲终犹带绕梁声。\n莫辞沈醉，为覆金觥。", 
    "rhythmic": "一翦梅"
  }, 
  {
    "author": "王之道", 
    "content": "欢动江城，快风声震地，云势颓山。\n半年不雨，玉来溉冬乾。\n飘飘弱絮，杂檐花、飞上宾筵。\n疏林表，数行征雁，翱翔欲下清湾。\n何处梅梢点白，弄横斜疏影，竹外溪边。\n天寒日暮，含香脉脉无言。", 
    "rhythmic": "汉宫春"
  }, 
  {
    "author": "王之道", 
    "content": "一撮檀心，春来还对东君吐。\n莫随春去。\n我欲花间住。\n燕子衔泥，似向吾人诉。\n烦相语。\n九龄风度。\n流落今何处。", 
    "rhythmic": "点绛唇"
  }, 
  {
    "author": "王之道", 
    "content": "珠霜蕤，晚来芬馥清香吐。\n流莺飞去。\n应上花梢住。\n一曲阳春，聊对东风诉。\n无多语。\n韶光暗度。\n恨到分携处。", 
    "rhythmic": "点绛唇"
  }, 
  {
    "author": "王之道", 
    "content": "宿雨朝寒，芳时又过酴了。\n舞环歌绕。\n应恨金杯小。\n零乱霜蕤，点缀青青草。\n花间道。\n曾遭花恼。\n把酒呼晴昊。", 
    "rhythmic": "点绛唇"
  }, 
  {
    "author": "王之道", 
    "content": "短棹西来，追随不及桃花宴。\n薰风庭院。\n明月裁纨扇。\n睡起娇慵，想见云鬟乱。\n双鱼远。\n欲凭春唤。\n一觇韦娘面。", 
    "rhythmic": "点绛唇"
  }, 
  {
    "author": "王之道", 
    "content": "透幕穿帘，回风舞态能轻妙。\n不须相恼。\n江上春来了。\n一阕清歌，唱彻琼楼晓。\n春工巧。\n柳颦梅笑。\n点缀芳菲早。", 
    "rhythmic": "点绛唇"
  }, 
  {
    "author": "王之道", 
    "content": "竹外梅花，檀心玉颊春初透。\n一池风皱。\n妙语天生就。\n有个人人，袅娜灵和柳。\n君知否。\n目成心授。\n何日同携手。", 
    "rhythmic": "点绛唇"
  }, 
  {
    "author": "王之道", 
    "content": "春意催花，片云又作朝来雨。\n淡匀深注。\n红紫纷无数。\n社日人家，准拟行春去。\n痴儿女。\n倚门凝伫。\n借问东郊路。", 
    "rhythmic": "点绛唇"
  }, 
  {
    "author": "王之道", 
    "content": "古屋衰杨，淡烟疏雨江南岸。\n几家村疃。\n酒旆还相唤。\n短棹扁舟，风横河频转。\n柔肠断。\n寒鸦噪晚。\n天共蒹葭远。", 
    "rhythmic": "点绛唇"
  }, 
  {
    "author": "王之道", 
    "content": "酪浆冷浸金盘粉。\n玉友浮新酝。\n如君真是酒中仙。\n一斗百篇、吟到小池莲。\n清风拂拂来纨素。\n独擅江南步。\n红裙无用妒芳姿。\n且把绿罗、争学画长眉。", 
    "rhythmic": "虞美人"
  }, 
  {
    "author": "王之道", 
    "content": "郑侯美政推仁厚。\n何独高淮右。\n分携令我预颦眉。\n只恐桐庐民望、怪来迟。\n一尊聊罄金蕉叶。\n更语半时霎。\n青娥罗列竞消凝。\n阁定眼边珠泪、做红冰。", 
    "rhythmic": "虞美人"
  }, 
  {
    "author": "王之道", 
    "content": "要识长生辈赤松。\n朱颜和绿发，正丰茸。\n当年今日堕仙宫。\n佳气郁，香霭菊花风。\n一醉拚千锺。\n小槽新酿美，玉泉浓。", 
    "rhythmic": "小重山"
  }, 
  {
    "author": "王之道", 
    "content": "花艳嫣然照坐红。\n池光高下见，木芙蓉。\n相从款款莫匆匆。\n新酿熟，浮瓮碧香浓。\n倚槛送飞鸿。\n登高时节近，菊披风。", 
    "rhythmic": "小重山"
  }, 
  {
    "author": "王之道", 
    "content": "云不卷。\n浇愁莫放金杯浅。\n金杯浅。\n新词丽句，要人裁翦。\n酒酣思致天同远。\n临风捉笔纶巾岸。", 
    "rhythmic": "秦楼月・忆秦娥"
  }, 
  {
    "author": "王之道", 
    "content": "竹马来迎，留不住、寸心如结。\n□历湖、须坞相望，近同吴越。\n阙里风流今未减，此行报政看期月。\n已验康沂富国，千古曾无别。\n多谢润沾枯辙。\n令我神思清发。\n□新命欢浃，两邦情惬。\n明日西风帆卷席。\n高樯到处旌麾列。\n忽相思，吾当往，谁谓三墩隔。", 
    "rhythmic": "满江红"
  }, 
  {
    "author": "王之道", 
    "content": "宝山烟霁，金湖波渺，珠帘高卷清霜。\n枫叶露痕，荻花风色，人言今日重阳。\n芳菊袅秋香。\n更榴房斗紫，柑实传黄。\n观阁凌空，杯盘照坐独醒狂。\n良辰乐事难忘。\n正少年游冶，人在任庄。\n铜钵探题，金钗当酒，一时绿鬓红妆。\n故国黯凄凉。\n漫情随水远，兴与云长。\n要是致君尧舜，千古继垂裳。", 
    "rhythmic": "望海潮"
  }, 
  {
    "author": "王之道", 
    "content": "绰约一枝红怨。\n疏雨淡烟池馆。\n梅子欲黄时，日倚朱阑几遍。\n争看。\n争看。\n人在沈香亭畔。", 
    "rhythmic": "如梦令"
  }, 
  {
    "author": "王之道", 
    "content": "叶底芳蕤如缀。\n坐对广庭忘味。\n娇呆最怜伊，乱糁舞馀风袂。\n贪喜。\n贪喜。\n不觉宝钗斜坠。", 
    "rhythmic": "如梦令"
  }, 
  {
    "author": "王之道", 
    "content": "一饷凝情无语。\n手拈梅花何处。\n倚竹不胜愁，暗想江头归路。\n东去。\n东去。\n短艇淡烟疏雨。", 
    "rhythmic": "如梦令"
  }, 
  {
    "author": "王之道", 
    "content": "红楼缥缈光风里，熙熙和气欢声。\n遏云馀韵最关情。\n春山闲淡淡，秋水醉盈盈。\n老去自怜心尚在，相逢殊慰劳生。\n纹楸聊复戏同枰。\n试烦歌一曲，须借酒三行。", 
    "rhythmic": "临江仙"
  }, 
  {
    "author": "王之道", 
    "content": "鼓棹正逢江雪霁，是行应快吴吟。\n透云寒日半晴阴。\n烟岚凝翠重，霜树溅红深。\n案上文书闲展读，圣贤踪迹重寻。\n不堪华发故。\n三旌还有分，万事付无心。", 
    "rhythmic": "临江仙"
  }, 
  {
    "author": "王之道", 
    "content": "怪得举头闻鹊喜，果然都骑相过。\n柳阴乘月倒金荷。\n疏星明耿耿，银汉静无波。\n总角追随今老矣，相逢无惜婆娑。\n夜阑馀兴到狂歌。\n长鲸方正渴，应不厌倾河。", 
    "rhythmic": "临江仙"
  }, 
  {
    "author": "王之道", 
    "content": "朱实盈盈露，黄花细细风。\n龙山胜集古今同。\n断送一年秋色、酒杯中。\n鸭脚供柔白，鸡头荐嫩红。\n量吞云梦正能容。\n试问具区何处、浙江东。", 
    "rhythmic": "南歌子"
  }, 
  {
    "author": "王之道", 
    "content": "老懒诗才退，春融醉眼昏。\n青山终日对柴门。\n柳外断桥流水、几家村。\n桃李添新意，池塘失旧痕。\n一尊聊复为君温。\n倾倒年来酬唱、细论文。", 
    "rhythmic": "南歌子"
  }, 
  {
    "author": "王之道", 
    "content": "扇里薰风细，壶中化日长。\n榴花高下照红妆。\n花外云飞馥郁、水沈香。\n新竹轻储粉，流莺巧弄簧。\n不知何处是华阳。\n应有千年白李、荐霞觞。", 
    "rhythmic": "南歌子"
  }, 
  {
    "author": "王之道", 
    "content": "玉露澄天宇，金风净月华。\n满庭秋色木犀花。\n记得谪仙初下、五云车。\n才业追前辈，人门属当家。\n寿觞无惜醉流霞。\n闻说姓名潜护、有笼纱。", 
    "rhythmic": "南歌子"
  }, 
  {
    "author": "王之道", 
    "content": "角簟横龟枕，兰房挂艾人。\n一尊菖泛清醇。\n好在佳人如玉、映长春。\n冰彻杯盘莹，香和笑语薰。\n莲花衫子入时新。\n挂起南窗一榻、晚风清。", 
    "rhythmic": "南歌子"
  }, 
  {
    "author": "王之道", 
    "content": "玉浮菖虎，金盘馈鱼。\n研丹聊作厌兵符。\n何必城头一女、当千夫。\n雨过山如洗，风来草似梳。\n佳人不惯手谈输。\n却道如今重赌、选官图。", 
    "rhythmic": "南歌子"
  }, 
  {
    "author": "王之道", 
    "content": "露竹舒新绿，风荷递暗香。\n谁家池馆睡鸳鸯。\n还有玉人相对、坐传觞。\n角簟清冰滑，纱厨薄雾凉。\n晚来行雨过巫阳。\n强整罗衣临镜、学宫妆。", 
    "rhythmic": "南歌子"
  }, 
  {
    "author": "王之道", 
    "content": "碧天无际，乍雨清烟霭，风开云月。\n人在南楼，剧谈胜咏，拥碧油旌节。\n银阙腾辉，冰轮驾彩，颢气资高洁。\n大星不见，更容萤火明灭。\n须烦翠杓琼杯，华笺象管，与我酬清绝。\n谁使琵琶声到耳，轻赋荻花枫叶。\n露脚斜飞，河阴低转，香篆环三杰。\n莫辞终日，舞腰重看回雪。", 
    "rhythmic": "念奴娇"
  }, 
  {
    "author": "王之道", 
    "content": "黄花照眼，对西风庭槛，为渠凝伫。\n准拟登高酬一醉，底事晚来微雨。\n蟋蟀声中，芭蕉叶上，怎得争如许。\n龙山何处，无言暗想烟树。\n须知天意随人，重阳晴未晚，不须频诉。\n幸有兵厨三万斛，足助赏心欢趣。\n千里江山，两行珠翠，端为骚人付。\n层楼飞观，应容老子追步。", 
    "rhythmic": "念奴娇"
  }, 
  {
    "author": "王之道", 
    "content": "又是春残去，倚东风、寒云淡日，堕红飘絮。\n燕社鸿秋人不问，尽管吴声越鼓。\n但短发、星星无数。\n万事惟消彭泽醉，也何妨、袖卷长沙舞。\n身与世，只如许。\n阑干拍手闲情绪。\n便明朝、苍烟白鹭，北山南浦。\n笑指午桥桥畔路，帘幕深深院宇。\n尚趁得、柳烟花雾。\n我亦故山猿鹤怨，问何时、归棹双溪渚。\n歌一曲，恨千缕。", 
    "rhythmic": "贺新郎"
  }, 
  {
    "author": "王之道", 
    "content": "藕丝衫剪轻红窄。\n衫轻不碍琼肤白。\n缦鬓小横波。\n花楼东是家。\n上湖闲荡桨。\n粉艳芙蓉榜。\n湖水亦多情。\n照妆天底清。", 
    "rhythmic": "菩萨蛮"
  }, 
  {
    "author": "董颖", 
    "content": "怒潮卷雪，魏岫布云，越襟吴带如斯。\n有客经游，月伴风随。\n值盛世。\n观此江山美。\n合放怀、何事却兴悲。\n不为回头，旧谷天涯。\n为想前君事。\n越王嫁祸献西施。\n吴即中深机。\n阖庐死。\n有遗誓。\n句践必诛夷。\n吴未干戈出境，仓卒越兵，投怒夫差。\n鼎沸鲸鲵。\n越遭劲敌，可怜无计脱重围。\n归路茫然，城郭丘墟，飘泊稽山里。", 
    "rhythmic": "薄媚"
  }, 
  {
    "author": "董颖", 
    "content": "自笑平生，英气凌云，凛然万里宣威。\n那知此际。\n熊虎涂穷，来伴麋鹿卑栖。\n既甘臣妾，犹不许，何为计。\n争若都燔宝器。\n尽诛吾妻子。\n径将死战决雄雌。\n天意恐怜之。\n偶闻太宰，正擅权，贪赂市恩私。\n因将宝玩献诚，虽脱霜戈，石室囚系。\n忧嗟又经时。\n恨不如巢燕自由归。\n残月朦胧，寒雨萧萧，有血都成泪。", 
    "rhythmic": "薄媚"
  }, 
  {
    "author": "董颖", 
    "content": "种陈谋，谓吴兵正炽。\n越勇难施。\n破吴策，唯妖姬。\n有倾城妙丽。\n名称西子。\n岁方笄。\n算夫差惑此。\n须致颠危。\n范蠡微行，珠贝为香饵。\n苎萝不钓钓深闺。\n吞饵果殊姿。\n素肌纤弱，不胜罗绮。\n鸾镜畔、粉面淡匀，梨花一朵琼壶里。\n嫣然意态娇春，寸眸剪水。\n斜鬟松翠。", 
    "rhythmic": "薄媚"
  }, 
  {
    "author": "董颖", 
    "content": "湘裙，摇汉佩。\n步步香风起。\n敛双蛾，论时事。\n兰心巧会君意。\n殊珍异宝，犹自朝臣未与。\n妾何人，被此隆恩，虽令效死。\n奉严旨。\n隐约龙姿忻悦。\n重把甘言说。\n辞俊雅，质娉婷，天教汝、众美兼备。\n闻吴重色，凭汝和亲，应为靖边陲。", 
    "rhythmic": "薄媚"
  }, 
  {
    "author": "董颖", 
    "content": "飞云驶。\n香车故国难回睇。\n芳心渐摇，迤逦吴都繁丽。\n忠臣子胥，预知道为邦崇。\n谏言先启。\n愿勿容其至。\n周亡褒姒。\n商倾妲己。\n吴王却嫌胥逆耳。\n才经眼、便深恩爱。\n东风暗绽娇蕊。\n彩鸾翻妒伊。", 
    "rhythmic": "薄媚"
  }, 
  {
    "author": "董颖", 
    "content": "华宴夕，灯摇醉。\n粉菡萏，笼蟾桂。\n扬翠袖，含风舞，轻妙处，惊鸿态。\n分明是。\n瑶台琼榭，阆苑蓬壶，景尽移此地。\n花绕仙步，莺随管吹。\n宝帐暖留春，百和馥郁融鸳被。\n银漏永，楚云浓，三竿日、犹褪霞衣。\n宿酲轻腕，嗅宫花，双带系。", 
    "rhythmic": "薄媚"
  }, 
  {
    "author": "董颖", 
    "content": "耳盈丝竹，眼摇珠翠。\n迷乐事。\n宫闱门。\n争知。\n渐国势凌夷。\n奸臣献佞，转恣奢淫，天谴岁屡饥。\n从此万姓离心解体。\n越遣使。\n阴窥虚实，蚤夜营边备。", 
    "rhythmic": "薄媚"
  }, 
  {
    "author": "董颖", 
    "content": "机有神，征鼙一鼓，万马襟喉地。\n庭喋血，诛留守，怜屈服，敛兵还，危如此。\n当除祸本，重结人心，争奈竟荒迷。\n战骨方埋，灵旗又指。\n势连败。\n柔荑携泣。\n不忍相抛弃。\n身在兮，心先死。\n宵奔兮，兵已前围。", 
    "rhythmic": "薄媚"
  }, 
  {
    "author": "董颖", 
    "content": "哀诚屡吐，甬东分赐。\n垂暮日，置荒隅，心知愧。\n宝锷红委。\n鸾存凤去，辜负恩怜，情不似虞姬。\n尚望论功，荣还故里。\n降令曰，吴亡赦汝，越与吴何异。\n吴正怨，越方疑。\n从公论、合去妖类。", 
    "rhythmic": "薄媚"
  }, 
  {
    "author": "董颖", 
    "content": "王公子。\n青春更才美。\n风流慕连理。\n耶溪一日，悠悠回首凝思。\n云鬟烟鬓，玉佩霞裾，依约露妍姿。\n送目惊喜。\n俄迂玉趾。\n同仙骑。\n洞府归去，帘栊窈窕戏鱼水。\n正一点犀通，遽别恨何已。\n媚魄千载，教人属意。", 
    "rhythmic": "薄媚"
  }, 
  {
    "author": "董颖", 
    "content": "春浅借和风，吹绿庭皋树。\n依约屏间出紫云，入阁风流处。\n便做铁心肠，也为梅花语。\n欲去东君更挽留，巧栈烟霞路。", 
    "rhythmic": "卜算子"
  }, 
  {
    "author": "董颖", 
    "content": "红斗风桃，绿肥烟草，杨柳春暗重门。\n五陵佳兴，酿酝付芳尊。\n窈窕笙箫丛里，金猊篆、雾绕云纷。\n勾情也，歌眉低翠，依约鹧鸪村。\n人生须快意，十分春事，才破三分。\n况点检年时，胜客都存。\n更把馀欢卜夜，纵彻晓、蜡泪流痕。\n花阴昼，朱帘未卷，犹自醉昏昏。", 
    "rhythmic": "满庭芳"
  }, 
  {
    "author": "潘良贵", 
    "content": "夹水松篁，一天风露，觉来身在扁舟。\n桂花当午，云卷素光流。\n起傍篷窗危坐，飘然竟、欲到瀛洲。\n人世乐，那知此夜，空际列琼楼。\n休休。\n闲最好，十年归梦，两眼乡愁。\n谩赢得、萧萧华发盈头。\n往事不须追谏，从今去、拂袖何求。\n一尊酒，持杯顾影，起舞自相酬。", 
    "rhythmic": "满庭芳"
  }, 
  {
    "author": "董德元", 
    "content": "满腹文章，满头霜雪，满面埃尘。\n直至如今，别无收拾，只有清贫。\n功名已是因循。\n最懊恨、张巡李巡。\n几个明年，几番好运，只是瞒人。", 
    "rhythmic": "柳梢青"
  }, 
  {
    "author": "冯时行", 
    "content": "年时江上垂杨路。\n信柱杖、穿云去。\n碧涧步虚声里度。\n疏林小寺，远山孤渚，独倚阑干处。\n别来无几春还暮。\n空记当时锦囊句。", 
    "rhythmic": "青玉案"
  }, 
  {
    "author": "冯时行", 
    "content": "东君已了韶华媚。\n未快芳菲意。\n临居倾倒向荼シ。\n十万宝珠璎珞、带风垂。\n合欢翠玉新呈瑞。\n十日傍边醉。\n今年花好为谁开。\n欲寄一枝无处、觅阳台。", 
    "rhythmic": "虞美人"
  }, 
  {
    "author": "冯时行", 
    "content": "芳菲不是浑无据。\n只是春收取。\n都将酝造晚风光。\n百尺瑶台、吹下半天香。\n多愁多病疏慵意。\n也被香扶起。\n微吟小酌送花飞。\n更拚小屏幽梦、到开时。", 
    "rhythmic": "虞美人"
  }, 
  {
    "author": "冯时行", 
    "content": "去年同醉黄花下。\n采采香盈把。\n今年仍复对黄花。\n醉里不羞斑鬓、落乌纱。\n劝君莫似阳关柳。\n飞伴离亭酒。\n愿君只似月常圆。\n还使人人一月、一回看。", 
    "rhythmic": "虞美人"
  }, 
  {
    "author": "冯时行", 
    "content": "云复衡茅霜雪後。\n风吹江面青罗皱。\n镜里功名愁里瘦。\n闲袖手。\n去年长至今年又。\n梅逼玉肌春欲透。\n小槽新压冰澌溜。\n好把升沈分付酒。\n光阴骤。\n须臾又绿章台柳。", 
    "rhythmic": "渔家傲"
  }, 
  {
    "author": "冯时行", 
    "content": "风幸多情开得好。\n忍却吹教零落了。\n弄花衣上有馀香，春已老。\n枝头少。\n况又酒醒晓。\n一片初飞情已悄。\n可更如今纷不扫。\n年随流水去无踪，恨不了。\n愁不了。\n楼外远山眉样小。", 
    "rhythmic": "天仙子"
  }, 
  {
    "author": "冯时行", 
    "content": "十日春风，吹开一岁闲桃李。\n南柯惊起。\n归踏春风尾。\n世事无凭，偶耳成忧喜。\n歌声里。\n落花流水。\n明日人千里。", 
    "rhythmic": "点绛唇"
  }, 
  {
    "author": "冯时行", 
    "content": "杏花微露春犹浅。\n春浅愁浓愁送远。\n山拖馀翠断行踪，细雨疏烟迷望眼。\n暮云浓处轻吹散。", 
    "rhythmic": "玉楼春"
  }, 
  {
    "author": "冯时行", 
    "content": "江上新晴，闲撑小艇寻梅去。\n自知梅处。\n香满鱼家路。\n路尽疏篱，一树开如许。\n留人住。\n留人不住。\n黯淡黄昏雨。", 
    "rhythmic": "点绛唇"
  }, 
  {
    "author": "冯时行", 
    "content": "眉黛低颦，一声春满留苏帐。\n却从檀响。\n渐到梅花上。\n归卧孤舟，梅影舟前扬。\n劳心想。\n岸横千嶂。\n霜月铺寒浪。", 
    "rhythmic": "点绛唇"
  }, 
  {
    "author": "冯时行", 
    "content": "小雨清尘淡烟晚。\n官柳花待暖。\n君愁入伤阙眼。\n芳草绿、断云归雁。\n酒重斟，须再劝。\n今夕近、明朝乍远。", 
    "rhythmic": "梦兰堂"
  }, 
  {
    "author": "冯时行", 
    "content": "艰难时世。\n万事休夸会。\n官宦误人多，道是也、终须不是。\n功名事业，已是负初心，人老也，发白也，随分谋生计。\n如今晓得，更莫争闲气。\n高下与人和，且觅个、置锥之地。\n江村僻处，作个老渔樵，一壶酒，一声歌，一觉醺醺睡。", 
    "rhythmic": "蓦山溪"
  }, 
  {
    "author": "冯时行", 
    "content": "点酥点蜡。\n凭君尽做风流骨。\n汉家旧样宫妆额。\n流落人间，真个没人识。\n佳人误拨龙香觅。\n一枝初向烟林得。", 
    "rhythmic": "醉落魄・一斛珠"
  }, 
  {
    "author": "朱松", 
    "content": "清晓方塘开一镜。\n落絮飞花，肯向春风定。\n点破翠奁人未醒。\n馀寒犹倚芭蕉劲。\n拟托行云医酒病。\n帘卷闲愁，空占红香迳。\n青鸟呼君君莫听。\n日边幽梦从来正。", 
    "rhythmic": "蝶恋花"
  }, 
  {
    "author": "朱翌", 
    "content": "流水泠泠，断桥横路梅枝亚。\n雪花飞下。\n浑似江南画。\n白璧青钱，欲买春无价。\n归来也。\n西风平野。\n一点香随马。", 
    "rhythmic": "点绛唇"
  }, 
  {
    "author": "朱翌", 
    "content": "玉台金盏对炎光。\n全似去年香。\n有意庄严端午，不应忘却重阳。", 
    "rhythmic": "朝中措"
  }, 
  {
    "author": "朱翌", 
    "content": "宫纱蜂趁梅，宝扇鸾开翅。\n数折聚清风，一捻生秋意。\n摇摇云母轻，袅袅琼枝细。\n莫解玉连环，怕作飞花坠。", 
    "rhythmic": "生查子"
  }, 
  {
    "author": "陈康伯", 
    "content": "闲来溪上有云飞。\n溪光接翠微。\n江南三月落花时。\n春波去棹迟。\n寻竹路，破林扉。\n苍台旧钓矶。\n欲归回首未成归。\n黄尘满素衣。", 
    "rhythmic": "阮郎归"
  }, 
  {
    "author": "陈康伯", 
    "content": "台上凭阑干。\n犹怯春寒。\n被谁偷了最高山。\n将谓六丁移取去，不在人间。\n却是晓寒闲。\n特地遮栏。\n与天一样自漫漫。\n喜得东风收卷尽，依就追还。", 
    "rhythmic": "浪淘沙"
  }, 
  {
    "author": "欧阳澈", 
    "content": "雁字书空，橘星垂槛。\n江天水墨秋光晚。\n香丝袅袅祝尧年，公庭锡宴挥金碗。\n醉索蛮笺，狂吟象管。\n珠玑灿灿惊人眼。\n遏云更倩雪儿歌，从教拍碎红牙板。", 
    "rhythmic": "踏莎行"
  }, 
  {
    "author": "欧阳澈", 
    "content": "红叶飘风秋欲暮。\n送目层楼，帘卷西山雨。\n解榻聚宾挥玉尘。\n风流只欠王夷甫。\n质剑为公沽绿醑。\n涤濯吟魂，拟摘黄花句。\n醉眼瞢腾携手处。\n谢池风月谁分付。", 
    "rhythmic": "蝶恋花"
  }, 
  {
    "author": "欧阳澈", 
    "content": "个人风韵天然俏。\n入鬓秋波常似笑。\n一弯月样黛眉低，四寸鞋儿莲步小。\n绝缨尝宴琼楼杪。", 
    "rhythmic": "玉楼春"
  }, 
  {
    "author": "欧阳澈", 
    "content": "年时醉倚温温玉。\n妒月精神疑可掬。\n香丝篆袅一帘秋，潋滟十分浮蚁绿。\n兴来笑把朱弦促。", 
    "rhythmic": "玉楼春"
  }, 
  {
    "author": "欧阳澈", 
    "content": "罗幕风轻，水沈烟细。\n杯行笑拥东山妓。\n酬歌何惜锦缠头，清音暗绕粱尘起。\n银甲弹筝，碧桃荐味。\n举觞飞白拚沈醉。\n花窗弄月晚归来，门迎蜡炬笙箫沸。", 
    "rhythmic": "踏莎行"
  }, 
  {
    "author": "欧阳澈", 
    "content": "红叶伤心月午楼。\n袭人风细细，远烟浮。\n瞢腾醉眼不禁秋。\n追旧事，拍塞一怀秋。\n心绪两悠悠。\n东阳消瘦损，甚风流。", 
    "rhythmic": "小重山"
  }, 
  {
    "author": "欧阳澈", 
    "content": "玉楼缥缈孤烟际。\n徙倚愁如醉。\n雁来人远暗消魂。\n帘卷一钩新月、怯黄昏。\n那人音信全无个。\n幽恨谁凭破。\n扑花蝴蝶若知人。\n为我一场清梦、去相亲。", 
    "rhythmic": "虞美人"
  }, 
  {
    "author": "曾", 
    "content": "幽芳独秀在山林。\n不怕晓寒侵。\n应笑钱塘苏小，语娇终带吴音。", 
    "rhythmic": "朝中措"
  }, 
  {
    "author": "曾", 
    "content": "绿华居处渺云深。\n不受一尘侵。\n细看宜州新句，平生才是知音。", 
    "rhythmic": "朝中措"
  }, 
  {
    "author": "曾", 
    "content": "绣衣直指，问凌风一笑，翩然何许。\n诏出层霄持汉节，千里秋风淮浦。\n鉴远江山，竹西歌吹，曾被腥膻污。\n须君椽笔，为渠一洗尘土。\n休厌共倒金荷，翠眉重为唱，渭城朝雨。\n看即扬鞭归骑稳，还指郁葱深处。\n宝带兼金，华鞯新绣，直上云霄去。\n回头莫忘，玉霄今夜风露。", 
    "rhythmic": "念奴娇"
  }, 
  {
    "author": "曾", 
    "content": "鄞江云气近蓬莱。\n花柳满城隈。\n风流谢守相遇，应覆故人杯。\n烟浪暖，锦帆回。\n莫徘徊。\n玉霄亭下，芍药荼シ，都望归来。", 
    "rhythmic": "诉衷情"
  }, 
  {
    "author": "曾", 
    "content": "无数春山展画屏。\n无穷烟柳照溪明。\n花枝缺处小舟横。\n紫禁正须红药句，清江莫与白鸥盟。\n主人元自是仙卿。", 
    "rhythmic": "浣溪沙"
  }, 
  {
    "author": "曾", 
    "content": "九月传杯，要携佳客栖霞去。\n满城风雨。\n记得潘郎句。\n紫菊红萸，何意留侬住。\n愁如许。\n暮烟一缕。\n正在归时路。", 
    "rhythmic": "点绛唇"
  }, 
  {
    "author": "张表臣", 
    "content": "垂虹亭下扁舟住。\n松江烟雨长桥暮。\n白听吴歌。\n佳人泪脸波。\n劝倾金凿落。\n莫作思家恶。\n绿鸭与鲈鱼。\n如何可寄书。", 
    "rhythmic": "菩萨蛮"
  }, 
  {
    "author": "张表臣", 
    "content": "楼横北固，尽日厌厌雨。\n乃数声歌，但渺漠、江山烟树。\n寂寥风物，三五过元宵，寻柳眼，觅花英，春色知何处。\n落梅呜咽，吹彻江城暮。\n脉脉数飞鸿，杳归期、东风凝伫。\n长安不见，烽起夕阳间，魂欲断、酒初醒，独下危梯去。", 
    "rhythmic": "蓦山溪"
  }, 
  {
    "author": "吴亿", 
    "content": "江上雪初消。\n暖日晴烟弄柳条。\n认得裙腰芳草路，魂消。\n曾折梅花过断桥。\n潘鬓为谁凋。\n长恨金闺闭阿娇。\n遥想晚妆呵手罢，夭饶。\n更傍珠唇暖玉箫。", 
    "rhythmic": "南乡子"
  }, 
  {
    "author": "吴亿", 
    "content": "楼雪初消，丽谯吹罢单于晚。\n使君千炬起班春，歌吹香风暖。\n十里珠帘尽卷。\n正人在、蓬壶阆苑。\n卖薪买酒，立马传觞，升平重见。\n谁识鳌头，去年曾侍传柑宴。\n至今衣袖带天香，行处氤氲满。\n已是春宵苦短。\n且莫遣、欢游意懒。\n细听归路，璧月光中，玉箫声远。", 
    "rhythmic": "烛影摇红"
  }, 
  {
    "author": "刘袤", 
    "content": "樱桃结子春归尽，蝶翻金粉双飞。\n子规啼月小楼西。\n玉钩罗幕，惆怅卷金泥。\n门巷寂寥人去後，望残烟草低迷。\n何时重听玉骢嘶。\n扑帘飞絮，依约梦回时。", 
    "rhythmic": "临江仙"
  }, 
  {
    "author": "李鼐", 
    "content": "乱云将雨。\n飞过鸳鸯浦。\n人在小楼空翠处。\n分得一襟离绪。\n片帆隐隐归舟。\n天边雪卷云浮。\n今夜梦魂何处，青山不隔人愁。", 
    "rhythmic": "清平乐"
  }, 
  {
    "author": "杨无咎", 
    "content": "当年谁种官梅，自开自落清无比。\n一朝惊见，危亭岑立，繁华丛里。\n知是贤侯，有难兄弟，素书时寄。\n纵舞携如意，吟搔短发，无从诉、心中喜。\n却对斜枝冷蕊。\n似於人、不胜风味。\n冰姿斜映，朱唇浅破，欣然会意。\n青子垂垂，翠阴密密，尤堪频憩。\n待促归禁近，邦人指点，作甘棠比。", 
    "rhythmic": "水龙吟"
  }, 
  {
    "author": "杨无咎", 
    "content": "晓来雨歇风生，素商乍入鸳鸯浦。\n红蕖翠盖，不知西帝，神游何处。\n罗绮丛中，是谁相慕，凭肩私语。\n似汉皋佩解，桃源人去，成思忆、空凝伫。\n肯为风流令尹，把芳心、双双分付。\n碧纱对引，朱衣前导，应须此去。\n好揖清香，盛邀嘉客，杯行无数。\n唤瑶姬并立，如花并蒂，唱黄金缕。", 
    "rhythmic": "水龙吟"
  }, 
  {
    "author": "杨无咎", 
    "content": "西湖天下应如是。\n谁唤作、真西子。\n云凝山秀，日增波媚，宜晴宜雨。\n况是深秋，更当遥夜，月华如水。\n记词人解道，丹青妙手，应难写、真奇语。\n往事输他范蠡。\n泛扁舟、仍携佳丽。\n毫端幻出，淡妆浓抹，可人风味。\n和靖幽居，老坡遗迹，也应堪记。\n更凭君画我，追随二老，游千家寺。", 
    "rhythmic": "水龙吟"
  }, 
  {
    "author": "杨无咎", 
    "content": "小轩潇洒清宵午，风正紧、门深闭。\n藜床危坐，竹窗频听，春虫扑纸。\n灯烬垂红，篆烟消碧，衣轻如水。\n料飞花未止，堆檐已满，时催折、琅尾。\n骨冷魂清无寐。\n这身在、广寒宫里。\n暗怀千古，浑疑一夜，冰生肠胃。\n岁事峥嵘，故园睽阻，归期犹未。\n向寒乡、不念丰年，只忆青天万里。", 
    "rhythmic": "水龙吟"
  }, 
  {
    "author": "杨无咎", 
    "content": "夜来六出飞花，又催寂寞袁门闭。\n幽斋无寐，寒欺衾布，明吞窗纸。\n起步闲庭，月华交映，长空如水。\n便乘风欲去，凌云直上，青冥际、骑箕尾。\n谁信团成和气。\n在贤侯、笑谈声里。\n咸惊句琢琼瑰，端是锦缠肠胃。\n宿麦连云，遗蝗入地，田家知未。\n更明年看取，东阡北陌，黄云万里。", 
    "rhythmic": "水龙吟"
  }, 
  {
    "author": "杨无咎", 
    "content": "智琼娇额涂黄，为谁种作秋风蕊。\n寒香半露，绿帏深护，犹闻十里。\n山麝生脐，水沈削蜡，一时羞避。\n向钱塘江上，中秋月下，有人暗寻遗子。\n不奈书生习气。\n对群花、领略风味。\n骚人已去，欲纫幽佩，重为湘酹。\n天赋风流，友梅兄蕙，舆桃奴李。\n向明窗几，纤枝未老，眼明如水。", 
    "rhythmic": "水龙吟"
  }, 
  {
    "author": "杨无咎", 
    "content": "单于吹罢，望西山乞得，斜阳收脚。\n素魄旋升，听桂子、风里时时飘落。\n莹彻杯盘，冷侵毛发，浑不胜衣著。\n天公有意，为人掀尽云幕。\n童稚犹也多情，广庭扫净草，不容纤恶。\n步绕周遭，疑便是、踏雪当年东郭。\n慢引歌声，响穿云际，直使娥觉。\n一尊重酹，为言千载同约。", 
    "rhythmic": "念奴娇"
  }, 
  {
    "author": "杨无咎", 
    "content": "乳莺啭午。\n□好梦初醒，小轩清楚。\n水沈细缕。\n趁游丝落絮，缓随风舞。\n起春心，又是愁云怨雨。\n玉人去。\n遍徙倚旧时，曾并肩处。\n相望知几许。\n纵远隔云山，不遮愁路。\n捧杯荐俎。\n记低歌丽曲，共论心素。\n薄恨斜阳，不道离情最苦。", 
    "rhythmic": "扫花游・扫地游"
  }, 
  {
    "author": "杨无咎", 
    "content": "墙头低荫翠幄。\n格磔鸣乌鹊。\n好梦惊回处，馀酲推枕犹觉。\n新晴人意乐。\n云容薄。\n丽日明池阁。\n卷帘幕。\n披衣散策，闲庭吟绕红药。\n残英几许，尚可一供春酌。\n天气今宵怕又恶。", 
    "rhythmic": "隔浦莲・隔浦莲近拍"
  }, 
  {
    "author": "杨无咎", 
    "content": "水寒江静。\n浸一抹、青山影。\n楼外指点渔村近。\n笛声谁喷。\n惊起宾鸿阵。\n往事总归眉际恨。\n这相思、□□谁问。\n泪痕空把罗襟印。", 
    "rhythmic": "品令"
  }, 
  {
    "author": "杨无咎", 
    "content": "蕙风轻，莺语巧，应喜乍离幽谷。\n飞过北窗前，递晴晓，丽日明透翠帏。\n篆台芬馥。\n初睡起、横斜簪玉。\n因甚自觉腰肢瘦，新来又宽裙幅。\n对清镜、无心梳裹，谁问著、馀酲带宿。\n寻思前欢往事，似惊回、好梦难续。\n花亭遍倚槛曲。", 
    "rhythmic": "阳春"
  }, 
  {
    "author": "杨无咎", 
    "content": "檐收雨脚，云乍敛、依然又满长空。\n纹蜡焰低，熏炉烬冷，寒衾拥尽重重。\n隔帘栊。\n听撩乱、扑漉春虫。\n晓来见、玉楼珠殿，恍若在蟾宫。\n长爱越水泛舟，蓝关立马，画图中。\n怅望几多诗□，无句可形容。", 
    "rhythmic": "白雪"
  }, 
  {
    "author": "杨无咎", 
    "content": "燕将旧侣。\n呢喃终日相语。\n似惜别离情，知几许。\n谁与度。\n为向人代诉。\n空朝暮。\n谩千言百句。\n怎生会得，争如作个青羽。\n又闻院宇。\n不在当时住。\n飞去无寻处。", 
    "rhythmic": "垂丝钓"
  }, 
  {
    "author": "杨无咎", 
    "content": "玉纤半露。\n香檀低应鼍鼓。\n逸调响穿空，云不度。\n情几许。\n看两眉碧聚。\n为谁诉。\n听敲冰戛玉。\n恨云怨雨。\n声声总在愁处。\n放杯未举。\n倾坐惊相顾。\n应也肠千缕。", 
    "rhythmic": "垂丝钓"
  }, 
  {
    "author": "杨无咎", 
    "content": "金谷楼中人在，两点眉颦绿。\n叫云穿月，横吹楚山竹。\n怨断忧忆因谁，坐中有客，犹记住、平阳宿。\n泪盈目。\n百转千声相续。\n停杯听难足。", 
    "rhythmic": "解蹀躞"
  }, 
  {
    "author": "杨无咎", 
    "content": "双心小萼。\n瑞炉慢炷轻烟初著。\n清香已透红绡幄。\n底事多情，玉笋更轻掠。\n鬓云侧畔□眉角。\n妆成曾印铅华薄。", 
    "rhythmic": "醉落魄・一斛珠"
  }, 
  {
    "author": "杨无咎", 
    "content": "芝兰桃李环围著。\n拥和气、浮帘幕。\n寿交飞争满酌。\n一声珠，数敲牙板，应有梁尘落。\n腰金虽重何曾觉。\n更看悬鱼上麟阁。", 
    "rhythmic": "青玉案"
  }, 
  {
    "author": "杨无咎", 
    "content": "南州独数多名士。\n谁富贵、归桑梓。\n昼锦如公难比似。\n傍湖开径，雨帘云栋，平地居仙子。\n行须勋业超青史。\n再侍宸帏任非次。", 
    "rhythmic": "青玉案"
  }, 
  {
    "author": "杨无咎", 
    "content": "奇葩珍树丛丛绕。\n望仙隐、蓬莱小。\n前枕湖光秋色晓。\n荷花今岁，也如人意，不逐西风老。\n霞觞献寿频频倒。\n瑞蔼浮空凝不扫。", 
    "rhythmic": "青玉案"
  }, 
  {
    "author": "杨无咎", 
    "content": "五云楼阁蓬瀛路。\n空相望、无由去。\n弱水渺茫谁可渡。\n君家徐福，荡舟寻访，却是曾知处。\n群仙应问来何暮。\n说与荣归锦封句。", 
    "rhythmic": "青玉案"
  }, 
  {
    "author": "杨无咎", 
    "content": "锺陵好，佳节庆元正。\n瑞色潜将春共到，台星遥映月初升。\n贤帅为时生。\n人意乐，天宇亦清明。", 
    "rhythmic": "望江南・忆江南"
  }, 
  {
    "author": "杨无咎", 
    "content": "锺陵好，和气满江城。\n忆昨旌麾初至止，到今政令只宽平。\n仍岁兆丰登。\n称庆旦，遐迩一般情。", 
    "rhythmic": "望江南・忆江南"
  }, 
  {
    "author": "杨无咎", 
    "content": "锺陵好，襦裤听欢声。\n薰入管弦增亮响，唤教罗绮亦光荣。\n引满劝金觥。\n谁信是，元自悟长生。", 
    "rhythmic": "望江南・忆江南"
  }, 
  {
    "author": "杨无咎", 
    "content": "锺陵好，家世仰仙卿。\n衣带不须藏贝叶，集贤何用化金瓶。\n且欲佐中兴。\n期早晚，丹诏天下庭。", 
    "rhythmic": "望江南・忆江南"
  }, 
  {
    "author": "杨无咎", 
    "content": "海上楼台，壶中日月，乍觉挈来平地。\n熙熙鸡犬，簇簇僮奴，亦自有登天志。\n知是仙宫，出应亨期，因识前修风味。\n看纵横才美，雍容谈笑，一团和气。\n锺秀处、雪洁霜□，梅清竹瘦，占尽小春佳致。\n笙歌韵溢，锦绣香浓，饮少未妨欢醉。", 
    "rhythmic": "选冠子"
  }, 
  {
    "author": "杨无咎", 
    "content": "节物争妍，江山改观，已闻春到萧滩。\n瑞烟和气，葱茜接螺川。\n元是使君诞日，半千运、来踵三贤。\n争相竞，谁知胜地，拜相有前山。\n芳筵。\n开富寿，罗绮间，簪组骈阗。\n正雪梅迎腊，霜月将圆。\n看取霜髯秀颊，人人道、平世神仙。\n调元手，阴功在继，八百定长年。", 
    "rhythmic": "满庭芳"
  }, 
  {
    "author": "杨无咎", 
    "content": "炎光欲谢，更几日、薰风吹雨。\n共说是天公，亦嘉神贶，特作澄清海宇。\n灌口擒龙，离堆平水，休问功超前古。\n当中兴、护我边陲，重使四方安堵。\n新府。\n祠庭占得，山川佳处。\n看晓汲双泉，晚除百病，奔走千门万户。", 
    "rhythmic": "二郎神"
  }, 
  {
    "author": "杨无咎", 
    "content": "闰馀有何好，一岁两中秋。\n霁云卷尽，依旧银汉截天流。\n长记芗林堂上，静对小山丛桂，尊俎许从游。\n遥想此时兴，不减上南楼。\n引玉觞，看金饼，水云头。\n醉听哦响，宁羡王粲赋荆州。\n此夕翻成愁绝，未斫广寒丹桂，犹衣敝貂裘。\n万事付谈笑，斗酒且宽忧。", 
    "rhythmic": "水调歌头"
  }, 
  {
    "author": "杨无咎", 
    "content": "芗林有何好，花蕊不惊秋。\n千章云木，长见密叶翠光流。\n中有三朝勋旧，早岁辞荣轩冕，归伴赤松游。\n不羡鸳鸯侣，锺听景阳楼。\n问向来。\n麟阁上，凤池头。\n有谁能继，向来解印似苏州。\n自是英姿绝俗，非我与时违异，何用衣羊裘。\n况得长生趣，千岁有怀忧。", 
    "rhythmic": "水调歌头"
  }, 
  {
    "author": "杨无咎", 
    "content": "寥亮度弦管，笑语集簪缨。\n又逢华旦争庆，豪杰为时生。\n犹对中秋月影，渐放重阳菊蕊，万宝正西成。\n爽气知多少，天赋满襟灵。\n擅词华，追鲍谢，踵斯冰。\n入趋禁近，出镇藩辅早辞荣。\n休恋平湖佳致，好为苍生重起，归去侍宸庭。\n一德及元□，千载致升平。", 
    "rhythmic": "水调歌头"
  }, 
  {
    "author": "杨无咎", 
    "content": "帝里记当日，赐第富相联。\n惟君家最称著，桐木老参天。\n三相勋庸才业，一代风流人物，继世赖君贤。\n自合跻清要，小屈佐平川。\n下车初，逢庆旦，听欢传。\n冰清玉润，仁爱终始被江。\n满泛黄花称寿，细看红萸枝健，和气霭芳筵。\n隔日醉重九，千岁似今年。", 
    "rhythmic": "水调歌头"
  }, 
  {
    "author": "杨无咎", 
    "content": "小院春长，整整绣帘低轴。\n异葩幽艳，满千瓶百斛。\n珠钿翠佩，尘袜锦笼环簇。\n日烘风和，奈何芬馥。\n凤髓龙津，觉从前、气味俗。\n夜阑人醉，引春葱兢□。", 
    "rhythmic": "传言玉女"
  }, 
  {
    "author": "杨无咎", 
    "content": "料峭寒生，知是那番花信。\n算来都为，惜花人做恨。\n看犹未足，早觉枝头吹尽。\n曲栏幽榭，乱红成阵。\n酾酒花前，试停杯、与细问。\n褪香销粉，问东君怎忍。", 
    "rhythmic": "传言玉女"
  }, 
  {
    "author": "杨无咎", 
    "content": "墙头艳杏花初试。\n绕珍丛、细红蕊。\n欲知占尽春明媚。\n诮无意、看桃李。\n持杯准拟花前醉。\n早一叶、两叶飞坠。", 
    "rhythmic": "於中好"
  }, 
  {
    "author": "杨无咎", 
    "content": "溅溅不住溪流素。\n忆曾记、碧桃红露。\n别来寂寞朝朝暮。\n恨遮乱、当时路。\n仙家岂解空相误。\n嗟尘世、自难知处。", 
    "rhythmic": "於中好"
  }, 
  {
    "author": "杨无咎", 
    "content": "梅花摘索穿疏竹。\n荫纹禽、喜欢相逐。\n坐中已自清堪掬。\n更潇洒、人如玉。\n新声爱度周郎曲。\n捧霞杯、再三相嘱。", 
    "rhythmic": "於中好"
  }, 
  {
    "author": "杨无咎", 
    "content": "睽离谩久，年华谁信曾换。\n依旧当时似花面。\n幽欢小会，记永夜、杯行无算。\n醉里屡忘归，任虚檐月转。\n能变新声，随语意、悲欢感怨。\n可更馀音寄羌管。", 
    "rhythmic": "瑞云浓"
  }, 
  {
    "author": "杨无咎", 
    "content": "娟娟□月可庭方。\n窗户进新凉。\n美人为我歌新曲，翻身调、韵超出宫商。\n犀箸细敲，花瓷清响，馀韵绕红梁。\n风流难似我清狂。\n随处占烟光。", 
    "rhythmic": "一丛花"
  }, 
  {
    "author": "杨无咎", 
    "content": "花里爱姚黄，琼苑旧曾相识。\n不道风流种在，又一枝倾国。\n拟图遮断倚阑人，休教妄攀摘。\n其奈老来情减，负十分春色。", 
    "rhythmic": "好事近"
  }, 
  {
    "author": "杨无咎", 
    "content": "恼乱东君，满目千花百卉。\n偏怜处、爱他李。\n莹然风骨，占十分春意。\n休漫说、唐昌观中玉蕊。\n妒雪凝霜，凌红掩翠。\n看不足、可人情味。", 
    "rhythmic": "人娇"
  }, 
  {
    "author": "杨无咎", 
    "content": "露下天高，最是中秋景胜。\n喜银蟾、十分增晕。\n嫦娥飞下，见雾鬟风鬓。\n念八景园中，画谁能尽。\n慢奏云韶，美斟仙酝。\n清不寐、桂香成阵。", 
    "rhythmic": "人娇"
  }, 
  {
    "author": "杨无咎", 
    "content": "端正纤柔如玉削。\n窄袜宫鞋，暖衬吴绫薄。\n掌上细看才半搦。\n巧偷强夺尝春酌。\n稳称身材轻绰约。\n微步盈盈，未怕香尘觉。\n试问更谁如样脚。\n除非借与嫦娥著。", 
    "rhythmic": "蝶恋花"
  }, 
  {
    "author": "杨无咎", 
    "content": "春睡腾腾长过午。\n楚梦云收，雨歇香风度。\n起傍妆台低笑语。\n画檐双鹊尤偷顾。\n笑指遥山微敛处。\n问我清癯，莫是因诗苦。\n不道别来愁几许。\n相逢更忍从头诉。", 
    "rhythmic": "蝶恋花"
  }, 
  {
    "author": "杨无咎", 
    "content": "昔在仁皇当极治。\n南极星宫，曾降为嘉瑞。\n犹有画图传好事。\n身材只恐君今是。\n对酒不妨同看戏。\n他日功名，晏子堪为比。\n更愿远孙逢九世。\n安排君在鸡窠里。", 
    "rhythmic": "蝶恋花"
  }, 
  {
    "author": "杨无咎", 
    "content": "万里无云秋色静。\n上下天光，共水交辉映。\n坐对冰轮心目莹。\n此身不在尘寰境。\n扑漉文禽飞不定。\n勾引离人，分外添归兴。\n来往悠悠重记省。\n夜阑人散花移影。", 
    "rhythmic": "蝶恋花"
  }, 
  {
    "author": "杨无咎", 
    "content": "送人归後酒醒时，睡不稳、衾翻翠缕。\n应将别泪洒西风，尽化作、断肠夜雨。\n卸帆浦溆。", 
    "rhythmic": "锯解令"
  }, 
  {
    "author": "杨无咎", 
    "content": "情难足。\n不堪黄帽催行速。\n催行速。\n扁舟一叶，别愁千斛。\n津亭送客惊相嘱。\n举杯欲唱眉先蹙。\n眉先蹙。\n背人掩面，不能终曲。", 
    "rhythmic": "忆秦娥"
  }, 
  {
    "author": "杨无咎", 
    "content": "瑞日凝晖，东风解冻，峭寒犹浅。\n正池馆、梅英粉淡，柳梢金软，兰芽香暖。\n滕城谁种芙蕖满。\n浸银蟾影，一夜万花开遍。\n翠楼朱户，是处重帘竞卷。\n罗绮簇、欢声一片。\n看五马行春旌旆远。\n拥襦裤、千里歌谣，都入太平弦管。\n且莫厌、瑶觞屡劝。", 
    "rhythmic": "倾杯・倾杯乐"
  }, 
  {
    "author": "杨无咎", 
    "content": "菊暗荷枯，橙黄桔绿，嘉时记得今朝。\n欢蔼十州，香飘万井，春容小试梅梢。\n星昂耀层霄。\n庆诞生元德，出佐明朝。\n雅奏声中，彩旗光里仰英标。\n遐年已卜民谣。\n最招徕瘵俗，洗尽奸骄。\n东府政声，北门治绩，流芳况自迢遥。\n莫惜拚今宵。\n听缓敲牙板，引满金蕉。\n看即泥封峻召，无计驻华镳。", 
    "rhythmic": "望海潮"
  }, 
  {
    "author": "杨无咎", 
    "content": "後堂芳树阴阴见。\n疏蝉又还催晚。\n燕守朱门，萤粘翠幕，纹蜡啼红慵剪。\n纱帏半卷。\n记云瑶山，粉融珍簟。\n睡起援毫，戏题新句谩盈卷。\n睽离鳞雁顿阻，似闻频念我，愁绪无限。\n瑞鸭香销，铜壶漏永，谁惜无眠展转。\n蓬山恨远。\n想月好风清，酒登琴荐。\n一曲高歌，为谁眉黛敛。", 
    "rhythmic": "齐天乐"
  }, 
  {
    "author": "杨无咎", 
    "content": "疏疏数点黄梅雨。\n殊方又逢重五。\n角黍包金，草蒲泛玉，风物依然荆楚。\n衫裁艾虎。\n更钗凫朱符，臂缠红缕。\n扑粉香绵，唤风绫扇小窗午。\n沈湘人去已远，劝君休对酒，感时怀古。\n慢啭莺喉，轻敲象板，胜读离骚章句。\n荷香暗度。\n渐引入陶陶，醉乡深处。\n卧听江头，画船喧叠鼓。", 
    "rhythmic": "齐天乐"
  }, 
  {
    "author": "杨无咎", 
    "content": "去年今日，踪迹留金水。\n乘兴挈朋侪，游赏遍、南峰佳致。\n崇仙岸左，争看竞龙舟，人汹汹，鼓冬冬，不觉金鸟坠。\n而今寂寞，独处山林里。\n欲去恨无因，奈阻隔、川途百里。\n香蒲角黍，对暑悄无言，梅雨细，麦风轻，怅望宽垂泪。", 
    "rhythmic": "蓦山溪"
  }, 
  {
    "author": "杨无咎", 
    "content": "天姿雅素，不管群芳妒。\n微笑倚春风，似窥宋、墙头凝伫。\n一春花草，陡觉更无香，悬绣帐，结罗巾，谁更熏沈炷。\n可堪开晚，未放韶光去。\n生怕糁庭阶，直不忍、苍苔散步。\n会须开宴，满摘蘸瑶觞，何况有，绮窗人，娇鬓相宜处。", 
    "rhythmic": "蓦山溪"
  }, 
  {
    "author": "杨无咎", 
    "content": "玉英檀蕊，细意凭君看。\n青帝忒多情，费几许、春风暗剪。\n晓来枕，不觉嫩香飘，披宿雾，启幽窗，不道开初遍。\n无穷风味，乍可蜂莺占。\n莫遣俗人知，怕毒眼、急须遮断。\n倚墙压架，娇困卧枝头，心绪里，阿谁知，似个人撩乱。", 
    "rhythmic": "蓦山溪"
  }, 
  {
    "author": "杨无咎", 
    "content": "蟾宫仙种，几日飘鸳。\n密叶绣围栾，似翦出、佳人翠袖。\n叶间金粟，蔌蔌糁枝头，黄菊嫩，碧莲披，独对秋容瘦。\n浓香馥郁，庭户宜熏透。\n十里远随风，又何必、凭阑细嗅。\n明犀一点，暗里为谁通，秋夜永，月华寒，无寐听残漏。", 
    "rhythmic": "蓦山溪"
  }, 
  {
    "author": "杨无咎", 
    "content": "见恩荣故里。\n□著贤关，特然超诣。\n满腹诗书，洗膏粱馀味。\n羞挽乌号，换将蓝绶，向广庭亲试。\n磊落胸襟，雍容人物，于今谁比。\n争许才猷，合跻严禁，行看横飞，少将清议。\n喜对生朝，且陶陶欢醉。", 
    "rhythmic": "醉蓬莱"
  }, 
  {
    "author": "杨无咎", 
    "content": "正才过七夕，又近中元，素秋时候。\n月皎风高，渐凉生襟袖。\n灏气澄凝，是谁清白，应此□□秀。\n味洗膏粱，才侔沈谢，三朝勋旧。\n好是新来，日临连帅，化格黔黎，政归仁厚。\n早祷群祠，有雨随车骤。", 
    "rhythmic": "醉蓬莱"
  }, 
  {
    "author": "杨无咎", 
    "content": "见禾山凝秀，禾水澄清，地灵境胜。\n天与珍奇，产凌霄峰顶。\n嫩叶森枪，轻尘飞雪，冠中州双井。\n绝品家藏，武陵有客，清奇相称。\n坐列群贤，手呈三味，云逐瓯圆，乳随汤迸。\n珍重殷勤，念文园多病。", 
    "rhythmic": "醉蓬莱"
  }, 
  {
    "author": "杨无咎", 
    "content": "杯盘狼藉烛参差。\n欲去未容辞。\n春雪看飞金碾，香云旋涌花瓷。", 
    "rhythmic": "朝中措"
  }, 
  {
    "author": "杨无咎", 
    "content": "打窗急听□然汤。\n沈水剩熏香。\n冷暖旋投冰碗，荤膻一洗诗肠。", 
    "rhythmic": "朝中措"
  }, 
  {
    "author": "杨无咎", 
    "content": "宝勒嘶归，未教佳客轻辞去。\n姊夫屡鼠。\n笑听殊方语。\n清入回肠，端助诗情苦。\n春风路。\n梦寻何处。\n门掩桃花雨。", 
    "rhythmic": "点绛唇"
  }, 
  {
    "author": "杨无咎", 
    "content": "瓦枕藤床，道人劝饮鸡苏水。\n清虽无比。\n何似今宵意。\n红袖传持，别是般情味。\n歌筵起。\n绛纱影里。\n应有吟鞭坠。", 
    "rhythmic": "点绛唇"
  }, 
  {
    "author": "杨无咎", 
    "content": "借问嫦娥，当初谁种婆娑树。\n空中呈露。\n不坠凡花数。\n却爱芗林，便似蟾宫住。\n清如许。\n醉看歌舞。\n同在高寒处。", 
    "rhythmic": "点绛唇"
  }, 
  {
    "author": "杨无咎", 
    "content": "散策芗林，几回来绕团团树。\n月明风露。\n平地神仙数。\n准拟归来，移近东家住。\n应相许。\n为君起舞。\n直到高寒处。", 
    "rhythmic": "点绛唇"
  }, 
  {
    "author": "杨无咎", 
    "content": "婆娑月里枝，隐约空中露。\n拟访嫦娥高处看，一夜心生羽。\n仙种落人间，群艳难俦侣。\n恼乱骚人有底香，欲赋无奇语。", 
    "rhythmic": "卜算子"
  }, 
  {
    "author": "杨无咎", 
    "content": "平分月殿香，碎点金盘露。\n占断秋光独自芳，端称觞飞羽。\n谢了却重开，若个花同侣。\n谁识灵心一点通，手拈空无语。", 
    "rhythmic": "卜算子"
  }, 
  {
    "author": "杨无咎", 
    "content": "昨夜月初圆，今日春才半。\n自是元君并旦生，岂在称遐算。\n花诰看加封，玉休辞满。\n绮席来年谁与同，笑揖麻姑伴。", 
    "rhythmic": "卜算子"
  }, 
  {
    "author": "杨无咎", 
    "content": "当初本合蟾宫里。\n谩容易、到尘世。\n表里冰清谁与比。\n占无双两地。\n诜诜已是多孙子。", 
    "rhythmic": "滴滴金"
  }, 
  {
    "author": "杨无咎", 
    "content": "相逢未尽论心素。\n早容易、背人去。\n忆得歌翻断肠句。\n更惺惺言语。\n萋萋芳草迷南浦。", 
    "rhythmic": "滴滴金"
  }, 
  {
    "author": "杨无咎", 
    "content": "李夭桃堆绣。\n正暖日、如熏芳袖。\n流莺恰恰娇啼。\n似为劝、百觞进酒。\n少年未用称遐寿。", 
    "rhythmic": "上林春令・一落索"
  }, 
  {
    "author": "杨无咎", 
    "content": "看灯花尽落。\n更欲换，门外初听剥啄。\n一尊赴谁约。\n甚不知早暮，忒贪欢乐。\n嗔人调谑。\n饮芳容、索强倒恶。\n渐娇慵不语，迷奚带笑，柳柔花弱。\n难藐。\n扶归鸳帐，不褪罗裳，要人求托。\n偷偷弄搦。\n红玉软，暖香薄。\n待酒醒枕臂，同歌新唱，怕晓愁闻画角。\n问昨宵、可归迟，更休道著。", 
    "rhythmic": "瑞鹤仙"
  }, 
  {
    "author": "杨无咎", 
    "content": "听梅花再弄。\n残酒醒，无寐寒衾愁拥。\n凄凉谁与共。\n谩赢得，别恨离怀千种。\n拂墙树动。\n更晓来、云阴雨重。\n对伤心好景，回首旧游，恍然如梦。\n欢纵。\n西湖曾是，画舫争驰，绣鞍双控。\n归来夜中。\n要银烛，卸金凤。\n到而今，谁拈花枝同载，谁酌酒杯笑捧。\n但逢花对酒，空祗自歌自送。", 
    "rhythmic": "瑞鹤仙"
  }, 
  {
    "author": "杨无咎", 
    "content": "见兰枯菊悴。\n□寂寞，天与春风来至。\n梅梢弄晴蕊。\n似於人，装点十分和气。\n吴头楚尾。\n听民谣、欢声鼎沸。\n总扶携□手，嬉游鼓腹，顿忘愁悴。\n谁比。\n承流宣化，问俗观风，一时双美。\n笙歌宴启。\n交酬献，尽沈醉。\n□□□，行看宸庭同拜，归向天街并辔。\n对西湖把酒，应须共谈旧治。", 
    "rhythmic": "瑞鹤仙"
  }, 
  {
    "author": "杨无咎", 
    "content": "数文章翰墨。\n前辈远，稍□风流岑寂。\n公才万夫敌。\n嗣家声，不坠江西人物。\n凝脂点漆。\n向鸳行、神峰秀出。\n况襟怀倜傥，词华洒落，未容俦匹。\n均逸。\n妙龄识退，故国怀归，问安亲戚。\n屏风坐隔。\n看除召，在晨夕。\n对生朝，且趁清明时节，痛饮无妨堕帻。\n著莱衣戏舞，千春永如是日。", 
    "rhythmic": "瑞鹤仙"
  }, 
  {
    "author": "杨无咎", 
    "content": "海宇澄明，天气宴温，人情物态昭苏。\n喜分付揽辔，来与春俱。\n潇洒兰亭醉墨，丁宁黄石传书。\n到如今几载，不坠风流，世有名儒。\n山川瑞色，樵牧欢声，尽随弦管虚徐。\n判醉笑、频挥玉麈，共□金壶。", 
    "rhythmic": "雨中花・夜行船"
  }, 
  {
    "author": "杨无咎", 
    "content": "漠漠云轻，涓涓露重，西风特地飕飕。\n觉良宵初永，袢暑微收。\n乘鹤缑山，浮槎银汉，尚想风流。\n笑人间儿戏，瓜果堆盘，缯彩为楼。\n广庭净扫，露坐披衣，细看新月如钩。\n谁道是、嫦娥不嫁，独守清秋。", 
    "rhythmic": "雨中花・夜行船"
  }, 
  {
    "author": "杨无咎", 
    "content": "雨霁云收，风高露冷，银河万里波澄。\n正冰轮初见，玉斧修成。\n还是一年，凭栏望处，对景愁生。\n想娥应念，待久西厢，为可中庭。\n翻思皓彩，未如微暗，向人多少深情。\n长记得、墙阴密语，花底潜行。", 
    "rhythmic": "雨中花・夜行船"
  }, 
  {
    "author": "杨无咎", 
    "content": "云容掩帐，星辉排烛，待得鹊成桥後。\n匆匆相见夜将阑，更应副、家家乞巧。\n经年怨别，霎时欢会，心事如何可了。\n朝朝暮暮是佳期，乍可在、人间先老。", 
    "rhythmic": "鹊桥仙"
  }, 
  {
    "author": "杨无咎", 
    "content": "痴牛呆女，谩恩深情远。\n一岁惟能一相见。\n纵金风玉露，胜却人间，争奈向、雪月花时阻间。\n幽欢犹未足，催度桥归，乌鹊无端便惊散。\n别後欲重来，杳杳银河，空怅望、不胜凄断。\n最可惜、当初泛槎人，甚不问、天边这些磨难。", 
    "rhythmic": "洞仙歌"
  }, 
  {
    "author": "杨无咎", 
    "content": "晚风清，淡云卷尽轻罗。\n看银蟾、初离海上，万里碧汉澄波。\n碾云衢、玉轮缓驾，照山影、宝镜新磨。\n光彻庭除，寒生绮席，无聊清兴助吟哦。\n共宴赏、明宵天气，晴晦又知他。\n无眠处，衣濡湛露，目断明河。\n念年来、青云失志，举头羞见嫦娥。\n且高歌、细敲檀板，拚痛饮、频倒金荷。\n断约他年，重挥大手，桂枝须斫最高柯。\n恁时节、清光比似，今夕更应多。\n功名事，到头须在，休用忙呵。", 
    "rhythmic": "多丽"
  }, 
  {
    "author": "杨无咎", 
    "content": "西楼天将晚。\n流素月、寒光正满。\n楼上笑揖娥，似看罗袜尘生，鬓云风乱。\n珠帘终夕卷。", 
    "rhythmic": "卓牌子慢・卓牌子"
  }, 
  {
    "author": "杨无咎", 
    "content": "晓来烟露重，为重阳、增胜致。\n记一年好处，无似此天气。\n东篱白衣至，南陌芳筵启。\n风流曾未远，登临都在眼底。\n人生如寄。\n谩把茱萸看子细。\n击节听高歌，痛饮莫辞醉。", 
    "rhythmic": "倒垂柳"
  }, 
  {
    "author": "杨无咎", 
    "content": "霁空如水。\n衬落木坠红，遥山堆翠。\n独立闲阶，数声□度风前，几点雁横云际。\n已凉天气未寒时，问好处、一年谁记。\n笑声里。\n摘得半钗，金蕊来至。\n横斜为插乌纱，更碎揉、泛入金尊琼蚁。\n满酌霞觞，愿人寿百千，可奈此时情味。\n牛山何必独沾衣，对佳节、惟应欢醉。", 
    "rhythmic": "惜黄花慢"
  }, 
  {
    "author": "杨无咎", 
    "content": "满城风雨无端恶。\n孤负登高约。\n佳节若为酬，盛与歌呼，胜却秋萧索。\n菊花旋摘揉青萼。\n满满浮杯杓。\n老鬓未侵霜，醉里乌纱，不怕风吹落。", 
    "rhythmic": "醉花阴"
  }, 
  {
    "author": "杨无咎", 
    "content": "捧杯不管馀酲恶。\n玉腕宽金约。\n宛转一声清，戛玉敲冰，浑胜鸣弦索。\n朱唇浅破桃花萼。\n重注鸬鹚杓。\n夜永醉归来，细想罗襟，犹有梁尘落。", 
    "rhythmic": "醉花阴"
  }, 
  {
    "author": "杨无咎", 
    "content": "楚乡易得天时恶。\n风雨长如约。\n不道有幽人，衣带秋深，犹自悬鹑索。\n招呼朋侣如花萼。\n有酒须同酌。\n世态任凋疏，却爱黄花，不似群花落。", 
    "rhythmic": "醉花阴"
  }, 
  {
    "author": "杨无咎", 
    "content": "金铃玉屑嫌非巧。\n生作文鸳小。\n西帝也多情，偷取佳名，分付闲花草。\n渊明手把谁携酒。\n羞把簪乌帽。\n寄与绮窗人，百种妖娆，不似酴好。", 
    "rhythmic": "醉花阴"
  }, 
  {
    "author": "杨无咎", 
    "content": "淋漓尽日黄梅雨。\n断送春光暮。\n目断向高楼，持酒停歌，无计留春住。\n扑人飞絮浑无数。\n总是添愁绪。\n回首问春风，争得春愁，也解随春去。", 
    "rhythmic": "醉花阴"
  }, 
  {
    "author": "杨无咎", 
    "content": "迤逦韶华将半。\n桃杏匀於染。\n又还撩拨、春心倍凄黯。\n准拟□□狂吟，可怜无复当年，酒肠文瞻。\n倦游览。\n憔悴羞窥鸾鉴。\n眉端为谁敛。", 
    "rhythmic": "解蹀躞"
  }, 
  {
    "author": "杨无咎", 
    "content": "柳暗藏鸦，花深见蝶，物华如绣。\n情多思远，又是一番清瘦。\n忆前回、庭榭来春，个人预约同携手。\n恨迟留，载酒期程，孤负踏青时候。\n搔首。\n双眉暗斗。\n况无似今年，一春晴昼。\n风雨。\n直得□时迤逗。\n想闲窗、针线倦拈，寂寞细拈酴嗅。\n待还家、定自冤人，泪粉盈襟袖。", 
    "rhythmic": "琐窗寒"
  }, 
  {
    "author": "杨无咎", 
    "content": "朱帘碧瓦干云际。\n占尽潇滩形势地。\n傍墙人唤状元家，想见华堂融瑞气。\n寿杯莫惜团栾醉。", 
    "rhythmic": "玉楼春"
  }, 
  {
    "author": "杨无咎", 
    "content": "娉婷标格神仙样。\n几日佩环离海上。\n小春只隔一旬期，菊蕊包香犹未放。\n霞觞满酌摇红浪。", 
    "rhythmic": "玉楼春"
  }, 
  {
    "author": "杨无咎", 
    "content": "酒阑未放宾朋散。\n自拈冰芽教旋碾。\n调膏初喜玉成泥，溅沫共惊银作线。\n已知於我情非浅。", 
    "rhythmic": "玉楼春"
  }, 
  {
    "author": "杨无咎", 
    "content": "开心暖胃。\n最爱门冬水。\n欲识味中犹有味。\n记取东坡诗意。\n笑看玉笋双传。\n还思此老亲煎。\n归去北窗高卧，清风不用论钱。", 
    "rhythmic": "清平乐"
  }, 
  {
    "author": "杨无咎", 
    "content": "花阴转午。\n小院清无暑。\n雪碗冰瓯凝灏露。\n自涤紫毫鸡距。\n麝煤落纸生春。\n只应李卫夫人。\n我亦前身逸少，莫嗔太逼君真。", 
    "rhythmic": "清平乐"
  }, 
  {
    "author": "杨无咎", 
    "content": "昨日小春才得信。\n明宵新月初生晕。\n又对寿觞斟九酝。\n香成阵。\n欢声点破梅梢粉。\n琪树长青资玉润。\n鸳鸯不老眠沙稳。\n此去期程知远近。\n君休问。\n山河有尽情无尽。", 
    "rhythmic": "渔家傲"
  }, 
  {
    "author": "杨无咎", 
    "content": "菊暗枯秋已满。\n枨黄橘绿冬初暖。\n草草杯盘成小宴。\n殷勤劝。\n尊前莫遣霞觞浅。\n两鬓从教霜点半。\n人生最要长为伴。\n举洒岂徒称寿算。\n深深愿。\n来年更看门风换。", 
    "rhythmic": "渔家傲"
  }, 
  {
    "author": "杨无咎", 
    "content": "梅晕渐开红蜡垒。\n菊篱尚耀黄金蕊。\n正是小春风物美。\n宜家喜。\n生朝颜巷犹和气。\n古鼎氤氲云缕细。\n霞觞潋滟红鳞起。\n听取殷勤歌里意。\n千秋气。\n北堂同我供甘旨。", 
    "rhythmic": "渔家傲"
  }, 
  {
    "author": "杨无咎", 
    "content": "事事无心闲散惯。\n有时独坐溪桥畔。\n雨密波平鱼曼衍。\n鱼曼衍。\n轮轻钓细随风卷。\n忆昔故人为侣伴。\n而今怎奈成疏间。\n水远山长无计见。\n无计见。\n投竿顿觉肠千断。", 
    "rhythmic": "渔家傲"
  }, 
  {
    "author": "杨无咎", 
    "content": "穷阴急景暗推迁。\n减绿鬓，捐朱颜。\n利名牵役几时闲。\n又还惊，一岁圆。\n劝君今夕不须眠。\n且满满，泛觥船。", 
    "rhythmic": "双雁儿"
  }, 
  {
    "author": "杨无咎", 
    "content": "休惊明日岁华新。\n且喜得，又逢春。\n北堂歌舞奉慈亲。\n愿遐龄，等大椿。\n□□□□□□□。\n□□□，□□□。", 
    "rhythmic": "双雁儿"
  }, 
  {
    "author": "杨无咎", 
    "content": "新来特特更门地。\n都收拾、山和水。\n看明年、事事都如意。\n迎福禄、俱来至。\n莫管明朝添一岁。", 
    "rhythmic": "迎春乐"
  }, 
  {
    "author": "杨无咎", 
    "content": "鸳瓦霜明，绣帘烟暖，和气容与。\n云想衣裳，风清环佩，拥翠娥扶步。\n蓬山远别，仙班知是，有客旧同俦侣。\n来到、人间又也，爱他相门荣遇。\n清秋菊在，小春梅绽，正是年华好处。\n酒满瑶觞，歌翻金缕，莫放行云去。\n已随夫贵，仍因儿显，两国看齐楚。\n此时对、生朝听我，却称寿语。", 
    "rhythmic": "永遇乐"
  }, 
  {
    "author": "杨无咎", 
    "content": "黄叶缤纷，碧江清浅，锦水秋暮。\n画鼓冬冬，高牙，离棹无由驻。\n波声笳韵，芦花蓼穗，翻作别离情绪。\n须知道、风流太守，未尝恝情来去。\n那堪对此，来时单骑，去也文鸳得侣。\n绣被熏香，蓬窗听雨，还解知人否。\n一川风月，满堤杨柳，今夜酒醒何处。\n调疏呵，双栖正稳，慢摇去橹。", 
    "rhythmic": "永遇乐"
  }, 
  {
    "author": "杨无咎", 
    "content": "风褪柔英，雨肥繁实，又还如豆。\n玉核初成，红腮尚浅，齿软酸微透。\n粉墙低亚，佳人惊见，不管露沾襟袖。\n折一枝、钗头未插，应把手频嗅。\n相如病酒，只因思此，免使文君眉皱。\n入鼎调羹，攀林止渴，功业还依旧。\n看看飞燕，衔将春去，又是欲黄时候。\n争如向、金盘满捧，共君对酒。", 
    "rhythmic": "永遇乐"
  }, 
  {
    "author": "杨无咎", 
    "content": "荒山藏古寺。\n见傍水梅开，一枝三四。\n兰枯蕙死。\n登临处、慰我魂消惟此。\n可堪红紫。\n曾不解、和羹结子。\n高压尽、百卉千葩，因君合修花史。\n韶华且莫吹残，待浅松煤，写教形似。\n此时胸次。\n凝冰雪、洗尽从前尘滓。\n吟安个字。", 
    "rhythmic": "玉烛新"
  }, 
  {
    "author": "杨无咎", 
    "content": "平生厌见花时节。\n惟只爱、梅花发。\n破寒迎腊吐幽姿，占断一番清绝。\n照溪印月，带烟和雨，傍竹仍藏雪。\n松煤淡出宜孤洁。\n最嫌把、铅华说。\n暗香销尽欲飘零，须得笛声呜咽。\n这些风味，自家领略，莫与傍人说。", 
    "rhythmic": "御街行"
  }, 
  {
    "author": "杨无咎", 
    "content": "傲雪凌霜。\n平欺寒力，搀借春光。\n步绕西湖，兴馀东阁，可奈诗肠。\n娟娟月转回廊。\n悄无处、安排暗香。\n一夜相思，几枝疏影，落在寒窗。", 
    "rhythmic": "柳梢青"
  }, 
  {
    "author": "杨无咎", 
    "content": "雪艳烟痕。\n又要春色来到芳尊。\n却忆年时，月移清影，人立黄昏。\n一番幽思谁论。\n但永夜、空迷梦魂。\n绕遍江南，缭墙深苑，水郭山村。", 
    "rhythmic": "柳梢青"
  }, 
  {
    "author": "杨无咎", 
    "content": "茅舍疏篱。\n半飘残雪，斜卧低枝。\n可更相宜，烟笼修竹，月在寒溪。\n亭亭伫立移时。\n判瘦损、无妨为伊。\n谁赋才情，画成幽思，写入新诗。", 
    "rhythmic": "柳梢青"
  }, 
  {
    "author": "杨无咎", 
    "content": "月堕霜飞。\n隔窗疏瘦，微见横枝。\n不道寒香，解随羌管，吹到屏帷。\n个中风味谁知。\n睡乍起、乌云任。\n嚼蕊英，浅颦轻笑，酒半醒时。", 
    "rhythmic": "柳梢青"
  }, 
  {
    "author": "杨无咎", 
    "content": "日转墙东。\n几枝寒影，一点香风。\n清不成眠，醉凭诗兴，起绕珍丛。\n平生只个情锺。\n渐老矣、无愁可供。\n最是难忘，倚楼人在，横笛声中。", 
    "rhythmic": "柳梢青"
  }, 
  {
    "author": "杨无咎", 
    "content": "玉骨冰肌。\n为谁偏好，特地相宜。\n一段风流，广平休赋，和靖无诗。\n绮窗睡起春迟。\n困无力、菱花笑窥。\n嚼蕊吹香，眉心贴处，鬓畔簪时。", 
    "rhythmic": "柳梢青"
  }, 
  {
    "author": "杨无咎", 
    "content": "为爱冰姿，画看不足，吟看不足。\n已恨春催，可堪风里，飞英相逐。\n只应自惜高标，似羞伴、妖红媚绿。\n藏白收香，放他桃李，漫山粗俗。", 
    "rhythmic": "柳梢青"
  }, 
  {
    "author": "杨无咎", 
    "content": "水曲山傍。\n寒梢冷蕊，隐映修篁。\n细细吹香，疏疏沈影，恼断回肠。\n为伊驻马横塘。\n漫立尽、烟村夕阳。\n空袅吟鞭，几多诗句，不入思量。", 
    "rhythmic": "柳梢青"
  }, 
  {
    "author": "杨无咎", 
    "content": "天付风流。\n相时宜称，著处清幽。\n雪月光中，烟溪影里，松竹梢头。\n却憎吹笛高楼。\n一夜里、教人鬓秋。\n不道明朝，半随风远，半逐波浮。", 
    "rhythmic": "柳梢青"
  }, 
  {
    "author": "杨无咎", 
    "content": "屋角墙隅。\n占宽闲处，种两三株。\n月夕烟朝，影侵窗牖，香彻肌肤。\n群芳欲比何如。\n癯儒岂、膏梁共途。\n因事顺心，为花修史，从记中书。", 
    "rhythmic": "柳梢青"
  }, 
  {
    "author": "杨无咎", 
    "content": "瑞鸭烟浓。\n晓来弦管，声在霜空。\n却退寒威，借回春色，满苑香风。\n几时人下瑶宫。\n记千载、今朝庆逢。\n满捧瑶觞，芝兰丛里，锦绣光中。", 
    "rhythmic": "柳梢青"
  }, 
  {
    "author": "杨无咎", 
    "content": "江月轩中。\n拍堤新涨，绕院熏风。\n深注瑶觞，低歌金缕，声在晴空。\n新词尽索无穷。\n断酩酊、衰颜为红。\n愿得年年，繁枝子满，绿叶阴浓。", 
    "rhythmic": "柳梢青"
  }, 
  {
    "author": "杨无咎", 
    "content": "槐夏风清。\n霁天欲晓，武曲增明。\n元是今朝，曾生名将，力佐中兴。\n朝家息马休兵。\n享逸乐、嬉游太平。\n忧国胸襟，平戎材略，分付瑶觥。", 
    "rhythmic": "柳梢青"
  }, 
  {
    "author": "杨无咎", 
    "content": "灼灼红榴，垂垂绿柳，庭户清和。\n罗绮香中，十分春酒，几叠高歌。\n遐龄欲问如何。\n记平日、阴功数多。\n千载今朝，笑看池面，龟戏青荷。", 
    "rhythmic": "柳梢青"
  }, 
  {
    "author": "杨无咎", 
    "content": "小阁深沈，酒醺香暖，容易眠熟。\n梦入仙源，桃红似火，李莹如玉。\n觉来几许悲凉，记永夜、传杯换烛。\n绣被熏香，宝钗落枕，同论心曲。", 
    "rhythmic": "柳梢青"
  }, 
  {
    "author": "杨无咎", 
    "content": "送雁迎鸿，未寒时节，已凉天气。\n针线倦拈，帘帏低卷，别般风味。\n眠梦到山中，共老幼、扶携笑喜。\n桑柘影深，鸡豚香美，家家人醉。", 
    "rhythmic": "柳梢青"
  }, 
  {
    "author": "杨无咎", 
    "content": "暴雨生凉。\n做成好梦，飞到伊行。\n几叶芭蕉，数竿修竹，人在南窗。\n傍人笑我惶。\n算除是、铁心石肠。\n一自别来，百般宜处，都入思量。", 
    "rhythmic": "柳梢青"
  }, 
  {
    "author": "杨无咎", 
    "content": "素书谁托。\n嗟鳞沈雁断，水遥山邈。\n问别来、几许离愁，但只觉衣宽，不禁消薄。\n岁岁年年，又岂是、春光萧索。\n自无心、强陪醉笑，负他满庭花药。\n援琴试弹贺若。\n尽清于别鹤，悲甚霜角。\n怎似得、斜拥檀槽，看小品吟商，玉纤推却。", 
    "rhythmic": "解连环"
  }, 
  {
    "author": "杨无咎", 
    "content": "灯月交光，笙簧递响。\n繁华依旧升平样。\n心期休卜紫姑神，文章曾照青藜杖。\n歌落梁尘，酒摇鳞浪。\n暂还南国同邀赏。\n明年侍辇向端门，却瞻日表青霄上。", 
    "rhythmic": "踏莎行"
  }, 
  {
    "author": "杨无咎", 
    "content": "梅英粉淡，柳梢金软，兰芽依旧。\n见万家、灯火明如昼。\n正人月、圆时候。\n挨香傍玉偷携手。\n尽轻衫寒透。", 
    "rhythmic": "探春令"
  }, 
  {
    "author": "杨无咎", 
    "content": "雪梅风柳，弄金匀粉，峭寒犹浅。\n又还近、三五银蟾满。\n渐玉漏、声初短。\n尊前重约年时伴。\n拈灯词先按。", 
    "rhythmic": "探春令"
  }, 
  {
    "author": "杨无咎", 
    "content": "搦儿身分，测儿鞋子、捻儿年纪。\n著一套、时样不肯红，甚打扮、诸馀济。\n回头一笑千娇媚。", 
    "rhythmic": "探春令"
  }, 
  {
    "author": "杨无咎", 
    "content": "东风初到，小梅枝上，又惊春近。\n料天台不比，人间日月，桃萼红英晕。\n刘郎浪迹凭谁问。", 
    "rhythmic": "探春令"
  }, 
  {
    "author": "杨无咎", 
    "content": "风和日薄馀烟嫩，测测透鲛绡。\n相逢且喜，人圆玳席，月满丹霄。\n烂游胜赏，高低灯火，鼎沸笙箫。\n一年三百六十日，愿长似今宵。", 
    "rhythmic": "人月圆"
  }, 
  {
    "author": "杨无咎", 
    "content": "月华灯影光相射。\n还是元宵也。\n绮罗如画，笙歌递响，无限风雅。\n闹蛾斜插，轻衫乍试，闲趁尖耍。\n百年三万六千夜，愿长如今夜。", 
    "rhythmic": "人月圆"
  }, 
  {
    "author": "杨无咎", 
    "content": "柳腰花貌天然好，聪慧更温柔。\n千娇百媚，一时半霎，不离心头。\n是人总道新来瘦，也著甚来由。\n假饶薄命，因何瘦了，地风流。", 
    "rhythmic": "眼儿媚"
  }, 
  {
    "author": "杨无咎", 
    "content": "南州初会遇。\n记惺惺、说底语。\n而今精神□，倾下越风措。\n雍门人独夜，客舍停杯处。\n馀香应未泯，凭君重唱金缕。\n移宫易羽。\n纵有离愁休怨诉。\n客里□凄凉，怕听断肠句。", 
    "rhythmic": "倒垂柳"
  }, 
  {
    "author": "杨无咎", 
    "content": "露宠妆成态，风扶醉里身。\n谩劳驿使走征尘。\n岭外陇头处、不知春。\n诗思如清水，毫端妙入神。\n可怜徒效越娘颦。\n为问吟哦摹写、几曾真。", 
    "rhythmic": "南歌子"
  }, 
  {
    "author": "杨无咎", 
    "content": "小雨疏疏过，长江滚滚流。\n落霞残照晚明楼。\n又是一番重午，身寄南州。\n罗绮纷香陌，鱼龙漾彩舟。\n不堪回首凤池头。\n谁道於今霜鬓，犹自淹留。", 
    "rhythmic": "南歌子"
  }, 
  {
    "author": "杨无咎", 
    "content": "波静明如染，山光翠欲流。\n晚来乘兴上章楼。\n楼外谁歌新唱，知有黄州。\n拟泛银可浪，聊乘藕叶舟。\n蓬山应自隐鳌头。\n借问谪仙何在，今为谁留。", 
    "rhythmic": "南歌子"
  }, 
  {
    "author": "杨无咎", 
    "content": "笛喷风前曲，歌翻意外声。\n年来老子厌风情。\n可是於君一见、眼双明。\n枕臂听残漏，停杯对短檠。\n直教笔底有文星。\n欲状此时情味、若为成。", 
    "rhythmic": "南歌子"
  }, 
  {
    "author": "杨无咎", 
    "content": "巾染乌烟碧，衣拖晓露鲜。\n盈盈风骨小神仙。\n特地勾牵处士、梦巫山。\n星宿罗胸次，牙签弄指端。\n凭君为算小行年。\n试问与伊结得、几生缘。", 
    "rhythmic": "南歌子"
  }, 
  {
    "author": "杨无咎", 
    "content": "彩缕牵肠断，明珠暗滴圆。\n从头颗颗手亲穿。\n寄与仙乡同结、此生缘。\n和串拢瑜臂，连云坠雪肩。\n循环密数对沈烟。\n似我真情不断、永相联。", 
    "rhythmic": "南歌子"
  }, 
  {
    "author": "杨无咎", 
    "content": "沙上鸥群□戏，云端雁阵斜铺。\n殷勤特为故人书。\n写尽衷肠情素。\n名字纵非俦匹，夤缘自合欢娱。\n尽教涂抹费工夫。\n到底翻成吃醋。", 
    "rhythmic": "西江月"
  }, 
  {
    "author": "杨无咎", 
    "content": "态度雪香花瘦，情怀雨润云温。\n故将淡墨写精神。\n记得洗妆馀晕。\n只恐妖娆未似，谁云彼此难分。\n别来憔悴不堪论。\n相对无言有恨。", 
    "rhythmic": "西江月"
  }, 
  {
    "author": "杨无咎", 
    "content": "秋深郎未归，月上人初静。\n无语意迟迟，步转梧桐影。\n罗衣宽莫裁，云鬓松还整。\n谁与问相思，立尽清宵永。", 
    "rhythmic": "生查子"
  }, 
  {
    "author": "杨无咎", 
    "content": "秋来愁更深，黛拂双蛾浅。\n翠袖怯春寒，修竹萧萧晚。\n此意有谁知，恨与孤鸿远。\n小立背西风，又是重门掩。", 
    "rhythmic": "生查子"
  }, 
  {
    "author": "杨无咎", 
    "content": "妖娆百种宜，总在春风面。\n含笑又和嗔，莫作丹青现。\n问著却无言，觑了还回盼。\n底处奈思量，卷了还重展。", 
    "rhythmic": "生查子"
  }, 
  {
    "author": "杨无咎", 
    "content": "秋暮。\n永夜西楼，冷月明窗户。\n梦破橹声中，忆在松江路。\n枕试寻曾游处。\n记历历、风光堪数。", 
    "rhythmic": "甘草子"
  }, 
  {
    "author": "杨无咎", 
    "content": "湖上风光直万金。\n芙蓉并蒂照清深。\n须知花意如人意，好在双心同一心。\n词共唱，酒俱斟。\n夜阑扶醉小亭阴。\n当时比翼连枝愿，未必风流得似今。", 
    "rhythmic": "鹧鸪天"
  }, 
  {
    "author": "杨无咎", 
    "content": "休倩傍人为正冠。\n披襟散发最宜闲。\n水云况得平生趣，富贵何曾著眼看。\n低拍棹，称鸣銮。\n一尊长向枕边安。\n夜深贪钓波间月，睡起知他日几竿。", 
    "rhythmic": "鹧鸪天"
  }, 
  {
    "author": "杨无咎", 
    "content": "不学真空不学仙。\n不居尘市不居山。\n时沽鲁酒供诗兴，莫管吴霜点鬓斑。\n只麽去，几时还。\n岂知魂梦□□间。\n凭君休作千年调，到处惟□一味闲。", 
    "rhythmic": "鹧鸪天"
  }, 
  {
    "author": "杨无咎", 
    "content": "蕙性柔情忒可怜。\n盈盈真是女中仙。\n披图一见春风面，携手疑同玳瑁筵。\n挥象管，擘蛮笺。\n等闲写就碧云篇。\n风流意态犹难画，潇洒襟怀怎许传。", 
    "rhythmic": "鹧鸪天"
  }, 
  {
    "author": "杨无咎", 
    "content": "雪後雨儿雨後雪。\n镇日价、长不歇。\n今番为寒忒太切。\n和天地、也来厮鳖。\n睡不著、身心自暗。\n这况味、凭谁说。", 
    "rhythmic": "天下乐"
  }, 
  {
    "author": "杨无咎", 
    "content": "同行同坐。\n同携同卧。\n正朝朝暮暮同欢，怎知终有抛。\n记江皋惜别，那堪被、流水无情送轻舸。\n有愁万种，恨未说破。\n知重见、甚时可。\n见也浑闲，堪嗟处、山遥水远，音书也无个。\n这眉头、强展依前锁。\n这泪珠、强依前堕。\n我平生、不识相思，为伊烦恼忒大。\n你还知麽。\n你知後、我也甘心受催挫。\n又只恐你，背盟誓、似风过。", 
    "rhythmic": "玉抱肚"
  }, 
  {
    "author": "杨无咎", 
    "content": "惆怅红尘千里。\n恨死拨、浮名浮利。\n欠我温存，少伊就，两处悬悬地。\n拟待归来伏不是。", 
    "rhythmic": "雨中花令"
  }, 
  {
    "author": "杨无咎", 
    "content": "已是花魁柳冠。\n更绝唱、不容同伴。\n画鼓低敲，红牙随应，著个人勾唤。\n慢引莺喉千样转。", 
    "rhythmic": "雨中花令"
  }, 
  {
    "author": "杨无咎", 
    "content": "自是云温雨润。\n诮不解、佯嗔偷闷。\n倾坐精神，人情性，眉际生春晕。\n语带京华清更韵。", 
    "rhythmic": "雨中花令"
  }, 
  {
    "author": "杨无咎", 
    "content": "不假铅华嫌太白。\n玉搓成、体柔腰搦。\n明月堂深，莲花杯软，情重自斟琼液。\n寄语休并色。", 
    "rhythmic": "夜行船"
  }, 
  {
    "author": "杨无咎", 
    "content": "醉袖轻拢檀板转。\n听声声、晓莺初啭。\n花落江南，柳青客舍，多少旧愁新怨。\n我也寻常听见惯。", 
    "rhythmic": "夜行船"
  }, 
  {
    "author": "杨无咎", 
    "content": "宝髻双垂烟一缕。\n年纪小、未周三五。\n压一精神，出群标格，偏向众中翘楚。\n记得谯门初见处。", 
    "rhythmic": "夜行船"
  }, 
  {
    "author": "杨无咎", 
    "content": "怪被东风相误。\n落轻帆、暂停烟渚。\n桐树阴森，茅檐潇洒，元是那回来处。\n相与狂朋沽绿醑。", 
    "rhythmic": "夜行船"
  }, 
  {
    "author": "杨无咎", 
    "content": "夹岸绮罗欢聚。\n看喧喧、彩舟来去。\n晴放湖光，雨添山色，谁识总相宜处。\n输与骚人知胜趣。", 
    "rhythmic": "夜行船"
  }, 
  {
    "author": "杨无咎", 
    "content": "行看不足。\n坐看不足。\n柳条短、斜倚春风，海棠睡、醉红玉。\n清堪掬。\n桃李漫山，真成粗俗。\n遥夜几番相属。\n暗魂飞逐。\n深酌酒、低唱新声，密传意、解回娇目。", 
    "rhythmic": "两同心"
  }, 
  {
    "author": "杨无咎", 
    "content": "秋水明眸、翠螺堆发。\n却扇坐、羞落庭花，凌波步、尘生罗袜。\n芳心发。\n分付春风，恰当时节。\n渐解愁花怨月。\n忒贪娇劣。\n宁宁地、情态于人，惺惺处、语言低说。", 
    "rhythmic": "两同心"
  }, 
  {
    "author": "杨无咎", 
    "content": "月可中庭，夜凉初燕。\n见个人人、越格风流，饶济济、入时打扮。\n小从容，不似前回，匆匆得见。\n坐上不禁肠断。\n捧杯深劝。", 
    "rhythmic": "两同心"
  }, 
  {
    "author": "杨无咎", 
    "content": "枕簟凉生秋早。\n梦魂忒好。\n见玉人、且喜且悲，挨琼脸、厮偎厮抱。\n信言多磨，刚被山禽，一声催晓。\n觉来满船清悄。\n愁恨多少。", 
    "rhythmic": "两同心"
  }, 
  {
    "author": "杨无咎", 
    "content": "不禁枕簟新凉。\n夜初长。\n又是惊回好梦、叶敲窗。\n江南望。\n江北望。", 
    "rhythmic": "乌夜啼"
  }, 
  {
    "author": "杨无咎", 
    "content": "小阁宽如掌。\n占螺浦、山川夷旷。\n千奇万状。\n见云烟收放。\n更永夜、风生明月上。\n用取真成无尽藏。", 
    "rhythmic": "朝天子"
  }, 
  {
    "author": "杨无咎", 
    "content": "桂花馥郁清无寐。\n觉身在、广寒宫里。\n忆吾家、妃子旧游，瑞龙脑、暗藏叶底。\n不堪午夜西风起。", 
    "rhythmic": "步蟾宫"
  }, 
  {
    "author": "杨无咎", 
    "content": "一斑两点从初起。\n这手脚、渐不灵利。\n背人只待暗搔爬，腥臭气、薰天炙地。\n下梢管取好脓水。", 
    "rhythmic": "步蟾宫"
  }, 
  {
    "author": "杨无咎", 
    "content": "急雨回风，淡云障日，乘闲携客登楼。\n金桃带叶，玉李含朱，一尊同醉青州。\n福善桥头。\n记檀槽凄绝，春笋纤柔。\n窗外月西流。\n似浔阳、商妇邻舟。\n况得意情怀，倦妆模样，寻思可奈离愁。\n何妨乘逸兴，甚征帆、只抵芦洲。\n月却花羞。\n重见想、欢情更稠。\n问何时，佳期卜夜，如今双鬓惊秋。", 
    "rhythmic": "长相思"
  }, 
  {
    "author": "杨无咎", 
    "content": "前山雨歇。\n爱竹树低阴，轩窗无热。\n珠箔半垂，清风细绕，萧萧吹华发。\n珍簟粲枕设。\n珊瑚瘦，琉璃滑。\n永日枕，知谁是伴，旧书重揭。\n清绝。\n轻云淡月。\n梦同泛、沧波万叠。\n杯盘狼籍处，相扶就枕，欢笑歌翻雪。", 
    "rhythmic": "曲江秋"
  }, 
  {
    "author": "杨无咎", 
    "content": "香消烬歇。\n换沈水重燃，薰炉犹热。\n银汉坠怀，冰轮转影，冷光侵毛发。\n随分且宴设。\n小槽酒，真珠滑。\n渐觉夜阑，乌纱露濡，画帘风揭。\n清绝。\n轻纨弄月。\n缓歌处、眉山怨叠。\n持杯须我醉，香红映脸，双腕凝霜雪。", 
    "rhythmic": "曲江秋"
  }, 
  {
    "author": "杨无咎", 
    "content": "鸣鸠怨歇。\n对急雨过云，暗风吹热。\n漠漠稻田，差差柳岸，新沐青丝发。\n楼上素琴设。\n爱流水，随弦滑。\n深炷龙津，浓熏绛帏，博山频揭。\n超绝。\n遥岑吐月。\n照苍茜、重重叠叠。\n恍然身在处，浑疑同泛，花舫波喷雪。", 
    "rhythmic": "曲江秋"
  }, 
  {
    "author": "杨无咎", 
    "content": "小阁清幽，胆瓶高插梅千朵。\n主宾欢坐。\n不速还容我。\n换羽移宫，绝唱谁能和。\n伊知麽。\n暂听些个。\n已觉丝成裹。", 
    "rhythmic": "点绛唇"
  }, 
  {
    "author": "杨无咎", 
    "content": "渐近青春，试寻红，经年疏隔。\n小立风前，恍然初见，情如相识。\n为伊只欲颠狂，犹自把、芳心爱惜。\n传与东君，乞怜愁寂，不须要勒。", 
    "rhythmic": "柳梢青"
  }, 
  {
    "author": "杨无咎", 
    "content": "嫩蕊商量。\n无穷幽思，如对新妆。\n粉面微红，檀唇羞启，忍笑含香。\n休将春色包藏。\n抵死地、教人断肠。\n莫待开残，却随明月，走上回廊。", 
    "rhythmic": "柳梢青"
  }, 
  {
    "author": "杨无咎", 
    "content": "粉墙斜搭。\n被伊勾引，不忘时霎。\n一夜幽香，恼人无寐，可堪开币。\n晓来起看芳丛，只怕里、危梢欲压。\n折向胆瓶，移归芸阁，休薰金鸭。", 
    "rhythmic": "柳梢青"
  }, 
  {
    "author": "杨无咎", 
    "content": "目断南枝。\n几回吟绕，长怨开迟。\n雨风欺，雪侵霜妒，却恨离披。\n欲调商鼎如期。\n可奈向、骚人自悲。\n赖有毫端，幻成冰彩，长似芳时。", 
    "rhythmic": "柳梢青"
  }, 
  {
    "author": "曹勋", 
    "content": "飞金走玉常奔驰。\n日上还西。\n自古待著长绳系。\n算尘心、谩劳役堪悲。\n盘古到此际。\n桑田变海，海复成陆高低。\n噫嘻。\n下土是凡质容仪。\n寿考能消，几日支持。\n念一世。\n真若朝荣暮落难期。\n幸有志、日传得神仙希夷。", 
    "rhythmic": "法曲散序・法曲"
  }, 
  {
    "author": "曹勋", 
    "content": "柱史乘车，青牛驾轭，紫云覆顶，函关令已前知。\n西升稍驻，尹喜虔恭誓。\n求老子。\n亲谈道德微旨。\n五千馀言，俱救末俗，度脱令咸归生理。\n体元机。\n人间方解道术，兼明治身，与国阶梯。\n更有黄庭，专分二境，内外皆举璇题。\n羽客见者，倾诚恳诵合彝仪。\n万神潜礼。\n密奉二经，炷香静默，心无竞，靡端倪。\n得失扫去，意海澄流要体。\n内景防愆失。\n外景忘疲。\n阆风蓬岛岂能移。", 
    "rhythmic": "法曲歌头・法曲"
  }, 
  {
    "author": "曹勋", 
    "content": "丽景早春时。\n正花漏初迟。\n东君出震，太和应物，恍惚中立丹基。\n天风卦成随象，记合成□□□□□□□必相契。\n三千六百火候，密运精微。\n蒸入肌肤，嫩红潮颊，自然旧容生辉。\n情志。\n鄙凡尘，瑶圃满眼，都看桃李。\n晴云万叠开异色。\n灵光湛湛增秀逸。", 
    "rhythmic": "法曲遍第一・法曲"
  }, 
  {
    "author": "曹勋", 
    "content": "向虚靖晨起。\n朝元意达，冲漠怡怡。\n三天澄映，九光霁碧，如有鹤舞鸾飞。\n泛空际。\n瑶室明辉。\n动与真期。\n至理常寂，户庭无远，欣欣端比。\n侍宴日在瑶池。\n师友多闲，抱琴沽酒度曲，笑采华芝。\n九节倚筇时。\n何须钓月眠石，寻觅占渊静逸。\n乐修持。\n澹然灵府泳真谛。", 
    "rhythmic": "法曲遍第二・法曲"
  }, 
  {
    "author": "曹勋", 
    "content": "珠星璧月，昼景夜色相催。\n正阳炎序火府，龙珠蕴照，冰海融澌。\n洞天春常好，日日琪花，琼蕊芳菲。\n绛景无别，惟似琉璃。\n平地环绕清。\n火中生莲，会成真物，更取海底龟儿。\n胜热涤暑风，全形莹若冰肌。\n常存道意。\n铄石流金无畏。\n共协混元一气。\n入冲极。", 
    "rhythmic": "法曲遍第三・法曲"
  }, 
  {
    "author": "曹勋", 
    "content": "南薰殿阁，卷窗户新翠。\n池沼十顷净，俯桥影横霓。\n龟鱼自乐，潺潺螭口，流水照碧，芰荷绿满长堤。\n柳烟水色，一派涟漪。\n松竹阴中，细风缓引凉吹。\n琴韵响，玉德凤轸，声传瑶徽。\n疏襟曳履。", 
    "rhythmic": "法曲第四・法曲"
  }, 
  {
    "author": "曹勋", 
    "content": "秋容应节，渐肃景入窗扉。\n碧洞连翠微。\n商律回岩桂。\n金精壮盛时。\n拥蟾轮、生素辉。\n启口天为侣，是列仙行缀。\n心均太上，欲度世缘无亏。\n用定力坚持。\n奉真常，惟凝寂。\n忱诚贯斗极。\n赐长生，仍久视。", 
    "rhythmic": "法曲入破第一・法曲"
  }, 
  {
    "author": "曹勋", 
    "content": "清昼静居香冷，风动万年枝。\n凉应兑卦体。\n秋色鸣轻。\n冥心运正一。\n御铁牛、耕寸地。\n都种金钱花，秀色照戊己。\n新霜万物凋谢，我常无为。\n冲起浩然气。\n抱冲和，人间世。\n登高共赏宴，泛东篱。\n菊尽醉。", 
    "rhythmic": "法曲入破第二・法曲"
  }, 
  {
    "author": "曹勋", 
    "content": "光铺晓曦。\n云影拂霜低。\n空阔飞鸿过，两三行、向天际。\n晴景乍升，晃疏棂，蜂翅迷。\n密障红炉暖，香缕飘烟细。\n超然坐久，幽径试寻寒梅。\n酥点竹间稀。\n正疏蓓吐南枝。\n微阳动细蕊。\n任斜日、沈澹晖。", 
    "rhythmic": "法曲入破第三・法曲"
  }, 
  {
    "author": "曹勋", 
    "content": "黄锺正严凛，飞舞屑琼瑰。\n清赏丰年瑞。\n云液喜传杯。\n阴爻会见复，动一阳、生浩气。\n谁问添宫线，炼功在金液。\n晴檐试暖，表里莹如无疵。\n庭柳漏春信，更萱色、侵苔砌。", 
    "rhythmic": "法曲入破第四・法曲"
  }, 
  {
    "author": "曹勋", 
    "content": "多景推移。\n便似风灯里。\n将尘寰喻，尘里白驹过隙。\n今世过却，来生何处觅。\n失时节。\n生死到来嗟何及。\n勤而行之。\n竞力待与、锺吕相期。", 
    "rhythmic": "法曲第五煞・法曲"
  }, 
  {
    "author": "曹勋", 
    "content": "梅拥繁枝，香飘翠帘，钧奏严陈华宴。\n诚孝感南极，老人星垂眷。\n东朝功崇庆远，享五福、长乐金殿。\n兹时寿协七旬，庆古今来稀见。\n慈颜绿发看更新，玉色粹温，体力加健。\n导引冲和气，觉春生酒面。", 
    "rhythmic": "大椿"
  }, 
  {
    "author": "曹勋", 
    "content": "椒柏称觞，抚寰瀛佳辰，正临端月。\n瑞应屡臻，宫多祥，气候暖回微冽。\n圣母七旬寿，无前、天心昭格。\n溥庆处，坤珍效祉，宴开清切。\n金殿箫韶备设。\n锵钧奏留云，舞容回雪。\n赭袍绣拥，翟同诚，递捧玉杯欢悦。", 
    "rhythmic": "花心动"
  }, 
  {
    "author": "曹勋", 
    "content": "和气暖回元日，四海充庭琛贡至。\n仗卫俨东朝，郁郁葱葱，响传环佩。\n凤历无穷，庆慈闱上寿，皇情与天俱喜。\n念永锡难老，在昔难比。\n六宫嫔嫱罗绮。\n奉圣德、坤宁俱备。\n箫韶动钧奏，花似锦，广筵启。", 
    "rhythmic": "保寿乐"
  }, 
  {
    "author": "曹勋", 
    "content": "画幕明新晓。\n晴日薄，小春微动花柳。\n宸闱荐祉，东朝诞育，载光坤厚。\n朱颜内鼎丹就。\n喜自得、长生妙有。\n奉冕旒、衣彩坤珍，同耀帕罗珠袖。\n钧奏。\n翠羽帘垂，三千粉色，花明如绣。\n歌声缓引，梁尘暗落，五云凝昼。\n龙香绕斟芳酒。", 
    "rhythmic": "宴清都"
  }, 
  {
    "author": "曹勋", 
    "content": "凤苑东风软。\n春容早，岁端新律初转。\n宫云丽晓，人日应锺，庆符闺范。\n元妃懿德尊显。\n位四圣、晋芳避辇。\n佐圣主、美化重宣，光被海宇弥远。\n香满。\n帝渥恩隆，歌珠舞雪，俱陈丝管。\n彤闱共悦，天颜有喜，看寿觞亲劝。\n今年外家华焕。", 
    "rhythmic": "宴清都"
  }, 
  {
    "author": "曹勋", 
    "content": "霜落鸳鸯，绣隐芙蓉小春节。\n应运看，月魄分辉，坤顺同符，文母徽音芳烈。\n诞育乾坤主，均慈爱、练裙岂别。\n经沙塞、涉履烟尘，瑞色怡然更英发。\n上圣中兴，严恭问寝，宫庭正和悦。\n看寿筵高启，龙香低转，声入霓裳，檀槽新拨。", 
    "rhythmic": "一寸金"
  }, 
  {
    "author": "曹勋", 
    "content": "十月新阳。\n喜桃杏秀发，宫殿春香。\n宝历开图，文母协应时康。\n诞庆欣逢令旦，向花闱、罄列嫔嫱。\n欢荣是九五，侍膳芳筵，翠龙章。\n天心人共喜，拱三钗瑞彩，同捧瑶觞。\n禁中和气，都入法部丝簧。", 
    "rhythmic": "国香"
  }, 
  {
    "author": "曹勋", 
    "content": "红染芙蓉。\n似晓霞丽日，秋满珠宫。\n瑞彩朝来，都做和气葱葱。\n共庆龟台降祉，化均凤历同风。\n升平助阴化，奉养馀闲，翰墨鸾龙。\n群仙移彩仗，尽红妆玉带，乐震霜空。\n响入千岩，芳桂香散房栊。", 
    "rhythmic": "国香"
  }, 
  {
    "author": "曹勋", 
    "content": "芙蓉凝露青霞护，朝日绮疏风细。\n正是中秋，时候喜逢，中宫葱葱佳气。\n云龙庆会。\n赞真主当阳，辅成天地。\n暇日琴书，暂闲蚕馆见贤志。\n嫔嫱衣罗乍试。\n尽趋椒殿，喜芳绣筵初启。\n酒面腾红，香烟罩碧，恩满六宫金翠。\n何妨绛烛。\n任花玉侧，劝教沈醉。\n凤阙龙楼，夜色凉如水。", 
    "rhythmic": "齐天乐"
  }, 
  {
    "author": "曹勋", 
    "content": "阆苑喜新晴。\n正桂华、飘下太清。\n宝凉秋，梦祥明月，天开辅盈成。\n宫闱女职遵慈训，见海宇仪型。\n奉东朝、晨夕趋承。\n化内外、咸知柔顺，已看彤管赋和平。\n宴坤宁。\n香腾金猊，烟暖秘殿彩衣轻。\n六乐丝竹，绕云萦水，总按新声。\n天临帝幄，亲颁寿酒，恩意兼勤。", 
    "rhythmic": "透碧霄"
  }, 
  {
    "author": "曹勋", 
    "content": "彩云闲。\n正西瑶阿母，初驻非烟。\n晓空吹静，暑气清度薰弦。\n母仪万国，配帝德、直切天垣。\n阴化从此俱宣。\n六宫内壶，欣拜新班。\n况是关雎咏懿美，奉东朝晨夕，甘旨芳鲜。\n上膺慈训，下齐海宇均欢。\n坤宁暇日，庆盛旦、且款芳筵。", 
    "rhythmic": "芰荷香"
  }, 
  {
    "author": "曹勋", 
    "content": "庆云开霁，清华明昼，殿阁风度薰弦。\n电虹敷瑞，应炎运当千。\n端景命、符圣德，三阶正、万国归化，远胜文思睿藻，问鲭寝格中天。\n深严。\n邃启芳筵。\n正花拥绛，瑶殿神仙。\n缓闻钧韶奏下，歌舞云边。\n宫闱罄和气，浃南山。", 
    "rhythmic": "玉连环・解连环"
  }, 
  {
    "author": "曹勋", 
    "content": "绍洪基，抚万宇，中兴宝运符千。\n枢电瑞绕，景命燕及云天。\n挺生真主，平四海、复禹山川。\n班列立、瞻云就日，职贡衣冠。\n欢均鳌禁鸾。\n望花城粉黛，金兽祥烟。\n笙箫缓奏，化国日永留连。", 
    "rhythmic": "夏云峰"
  }, 
  {
    "author": "曹勋", 
    "content": "碧玉烟塘，绛罗艳卉，朱清炎驭升。\n正应运、真人诞节，宝绪灵光。\n海宇均颁湛露，环佩拱、北极称觞。\n欢声浃，三十六宫，齐奉披香。\n芬芳。\n宝薰如霭，仙仗捧椒扉，秀绕嫔嫱。\n上万寿、双鬟妙舞，一部丝簧。\n花满蓬莱殿里，光照坐、尊俎生凉。\n南山祝，常对化日舒长。", 
    "rhythmic": "凤凰台上忆吹箫"
  }, 
  {
    "author": "曹勋", 
    "content": "圣德如尧，圣心如舜，欣逢出震昌期。\n中兴继体，抚有寰瀛，三阳方是炎曦。\n万国朝元，奉崇严宸，咫尺天威。\n瑞色满三墀。\n渐嵩呼、均庆彤闱。\n正金屋妆成，翠围红绕，香霭高散狻猊。\n东朝移雕辇，与坤仪、同奉瑶卮。", 
    "rhythmic": "安平乐・安平乐慢"
  }, 
  {
    "author": "曹勋", 
    "content": "星拱尧眉，日临云幄，晓天初静炎曦。\n香凝翠，花笼禁殿风迟。\n彩山高与云齐。\n奉明主、玉交挥。\n庆天申旦，九州四海，同咏昌时。\n今年麦有双歧。\n别有琅并节，深秀联枝。\n丰世瑞物，嘉祥效祉熙熙。", 
    "rhythmic": "夜合花"
  }, 
  {
    "author": "曹勋", 
    "content": "喜雨薰泛景，翠云低柳。\n正凉生殿阁，梅润晓天，暑风时候。\n应乘乾、彩虹流渚，惊电绕、璇霄枢斗。\n大业辉光，益建火德，梯航四海尽奔走。\n六府焕修，多方平定，寰宇歌元首。\n凝九有。\n三辰拱北，万邦孚佑。\n对祥烟、霁色清和，凤韶九成仪昼。\n听山声、响传呼舞，腾紫府、香浓金兽。\n禁升平，慈闱燕适，衣共上玉觞酒。\n齐奉舜图，南山同永，合殿备金奏。", 
    "rhythmic": "绿头鸭・多丽"
  }, 
  {
    "author": "曹勋", 
    "content": "凉飙应律惊潮韵，晓对彩蟾如水。\n庆霄占梦月，已祥开天地。\n圣主中兴大业，二南化、恭勤辅翊。\n抚宫闱，看仪型，海宇尽成和气。\n禁掖西瑶宴席。\n泛天风、响钧韶空外。\n贵是至尊母，极人间崇贵。", 
    "rhythmic": "赏松菊"
  }, 
  {
    "author": "曹勋", 
    "content": "小梅凝秀色，泛霁霭晴和，春容初透。\n璇霄降仙格，觉葱葱佳气，先惊花柳。\n芝兰户牖。\n庆禀质、天长地久。\n有当熊避辇，嘉声懿德，六宫居右。\n清昼。\n文箫仪凤，妙舞低云，缓锵钧奏。\n香传绣幄，腾飞雾，上金兽。\n愿千龄遐算，三宫慈爱，长亭兹辰劝酒。\n向瑶台阆苑，芳音永嫔万寿。", 
    "rhythmic": "瑞鹤仙"
  }, 
  {
    "author": "曹勋", 
    "content": "翠帘迟晚，龙楼丽日，海宇明新霁。\n枢旋大电，虹流华渚，阳春天气。\n出震乘乾，保民立政，垂衣裳治。\n诞恩均九有，功兼七制，恢图抚、四荒外。\n威动殊邻万里。\n拥衣冠、称觞玉陛。\n虞韶缓度，龙香飞下，晴云如水。\n行见冰天，版图来上，诸侯盟会。\n奉怡颜宴罢，归移宝辇，向瑶池醉。", 
    "rhythmic": "水龙吟"
  }, 
  {
    "author": "曹勋", 
    "content": "嫩凉微袅，秋容乍肃，迥觉凉如水。\n重阳已近，岩华增秀，一钩天际。\n香动前星，气横文圃，荣光呈瑞。\n仰宸心密眷，行都正牧，兵民奉、神明治。\n金殿朝回燕适。\n肆武功、文德咸备。\n萧闲翰墨，惟亲书史，不寻罗绮。\n欢动宸严，宴开鹤禁，生朝和气。\n愿青宫布政，龙楼问寝，同千万岁。", 
    "rhythmic": "水龙吟"
  }, 
  {
    "author": "曹勋", 
    "content": "傍阶红药，新梢翠竹，榭阁薰风静。\n维神降岳，维熊占梦，姿仪玉聘。\n金殿趋庭，禁严衣彩，寝门温清。\n是宗藩帝子，天潢宝牒，当神武、侍明廷。\n为善先知最乐，咏诗书、存存成性。\n亲师讲道，华挥藻，水云高兴。\n一代荣观，觊尧显舜，古今难并。\n看青华蕊简，松乔比寿，佐南风政。", 
    "rhythmic": "水龙吟"
  }, 
  {
    "author": "曹勋", 
    "content": "东风扬暖，渐是春半，海棠丽烟径。\n似蜀锦晴展，翠红交映。\n嫩梢万点胭脂，移西溪、浣花真景。\n雨，黄鹂飞上，数声宜听。\n风定。\n朱阑夜悄，蟾华如水，初照清影。\n喜浓芳满地，暗香难并。", 
    "rhythmic": "月上海棠慢・月上海棠"
  }, 
  {
    "author": "曹勋", 
    "content": "院静无声。\n天边正、皓月初上重城。\n群木摇落，松路径暖风轻。\n喜揖蟾华当松顶，照榭阁、细影纵横。\n杖策徐步空明里，但襟袖皆清。\n恍若如临异境，漾凤沼岸阔，波净鱼惊。\n气入层汉，疑有素鹤飞鸣。", 
    "rhythmic": "松梢月"
  }, 
  {
    "author": "曹勋", 
    "content": "宿雨初晴，花艳迎阳，槛前如绣如绮。\n向晓峭寒轻，真珠十二。\n正朝曦、桃杏暖，透影帘栊烘春霁。\n似暂隔、祥烟香雾，朝仙侣庭际。\n更值迟迟丽日。\n且休约寻芳，与开瑶席。\n未拟上金钩，尽围红遮翠。", 
    "rhythmic": "隔帘花"
  }, 
  {
    "author": "曹勋", 
    "content": "宝苑明春，青霞射晚，六幕云闲风静。\n茂林修竹昂霄，素月照人澄莹。\n梅花十顷，递暗香、琼瑶真景。\n散万斛金莲，崇山秀岭，尽开花径。\n真个好、月灯相映。\n真个乐、圣驾游幸。\n四部箫韶，群仙奏乐，万光耀境。\n玉华不夜，向洞天、暖烟回冷。\n好大家、酒色醺醺，任教漏移花影。", 
    "rhythmic": "东风第一枝"
  }, 
  {
    "author": "曹勋", 
    "content": "鉴天云敛壶中，昼暖乍喜薰风永。\n轻纱渐试，香罗初褪，梅阴又□。\n广殿窗虚，翠帘卷起，一番清影。\n正新篁绿嫩，池光涨雨，鱼吹浪、燕飞径。\n好是九重邃密，有岚光、烟溪深静。\n升平暇日，长廊别院，笙歌缓整。\n宝辇迟留，玉觞时举，何妨乘兴。\n况一年好处，犹寒未暖，是清和景。", 
    "rhythmic": "水龙吟"
  }, 
  {
    "author": "曹勋", 
    "content": "五云开，过夜来、初收几阵梅雨。\n画罗携芳扇，正喜逢重午。\n角黍星团，巧萦臂、龙纹轻缕。\n细祝降福天中，列箫韶歌舞。\n薰风凉殿开处。\n称绡裙雾，莲步俦侣。\n翠铺交枝艾，便手香微度。\n菖丝浮玉，向台榭、留连欢聚。", 
    "rhythmic": "夏云峰"
  }, 
  {
    "author": "曹勋", 
    "content": "烦暑衣襟，乍凉院宇，梧桐吹下新秋。\n望鹊羽、桥成上汉，绿雾初收。\n喜见西南月吐，帘尽卷、玉宇珠楼。\n银潢晚，应是绛河，已度牵牛。\n何妨翠烟深处，佳丽拥缯筵，斗巧嬉游。\n是向夕、穿针竞立，香霭飞浮。", 
    "rhythmic": "忆吹箫・凤凰台上忆吹箫"
  }, 
  {
    "author": "曹勋", 
    "content": "秋空过雨静，晚景澄明，天淡如水。\n渐看蟾彩，东山旋升，金饼上云际。\n轻烟散尽，莹皓色、消尘翳。\n倚琼楼，皎若瑶台阆风，翠阑十二。\n正好登临无外。\n满斟与、清光对。\n虽桂华飘下，玉轮移影，归兴犹未。", 
    "rhythmic": "尾犯"
  }, 
  {
    "author": "曹勋", 
    "content": "秋色宫庭，黄花禁，西风乍透罗衣。\n龙山意渐爽，瑶砌叶初飞。\n喜天宇、明洁晓晴时。\n翠楼都卷帘帷。\n奉宴赏，菊英环坐，金玉成围。\n凭阑海山万里，登望处，休论戏马台池。\n揽幽芳、泛酒面香凝，携手与、仙姿共游嬉。", 
    "rhythmic": "秋蕊香"
  }, 
  {
    "author": "曹勋", 
    "content": "拱皇图，御宝历，上圣垂衣。\n旰食亲万机。\n海宇熙熙。\n登寿域，瑞霞彩云常捧日。\n花阴麦垅四民齐。\n宫卫仗肃，阆苑瑶池。\n台殿倚晴晖。\n当盛际。\n风俗美。\n寻胜事。\n人物总游嬉。\n太平何处，知不摇征旗摇酒旗。\n四方感格臻上瑞。\n官家闲暇宴芳菲。", 
    "rhythmic": "十六贤"
  }, 
  {
    "author": "曹勋", 
    "content": "谷雨初晴，对晓霞乍敛，暖风凝露。\n翠云低映，捧花王留住。\n满阑嫩红贵紫，道尽得、韶光分付。\n禁浩荡，天香巧随天步。\n群仙倚春似语。\n遮丽日、更著轻罗深护。\n半开微吐，隐非烟非雾。", 
    "rhythmic": "金盏倒垂莲"
  }, 
  {
    "author": "曹勋", 
    "content": "绛罗萦色，茸金丽蕊，秀格压尽群芳。\n人间第一娇妩，深紫轻黄。\n乍过夜来谷雨，盈盈明艳惹天香。\n春风暖，宝幄竞倚，名称花王。\n朝槛五云拥秀，护晓日、偏宜翠幕高张。\n姿露叶，临赏须趁韶光。", 
    "rhythmic": "庆清朝"
  }, 
  {
    "author": "曹勋", 
    "content": "密幄阴阴，正嘉花嘉木，尽成新翠。\n蕙圃过雨，牡丹初歇，怎见浅深相倚。\n好称花王侍。\n秀层台、重楼明丽。\n九重晓，狂香浩态，暖风轻细。\n堪想诗人赠意。\n喜芳艳卿云，嫩苞金蕊。\n要看秀色，收拾韶华，自做殿春天气。", 
    "rhythmic": "花心动"
  }, 
  {
    "author": "曹勋", 
    "content": "玉井生寒，正枫落吴江，冷侵罗幕。\n翠云翦叶，紫锦攒花，暗香遍熏珠阁。\n瑞非兰麝比，氤氲清彻寥廓。\n向燕寝，团团秀色，巧宜围却。\n宝槛浓开对列，蜂共蝶多情，未知花萼。\n爱玩置向窗几，时时更碾，建春浇著。", 
    "rhythmic": "花心动"
  }, 
  {
    "author": "曹勋", 
    "content": "桃蕊初谢，双燕来後，枝上嫩苞时节。\n绛萼滋浩露，照晓景、裁翦冰绡标格。\n烟传靓质。\n似淡拂、妆成香颊。\n看暖日、催吐繁英，占断上林风月。\n坛边曾见数枝，算应是真仙，故留春色。\n顿觉偏造化，且任他、桃李成蹊谁说。\n晴霁易雪。", 
    "rhythmic": "杏花天慢"
  }, 
  {
    "author": "曹勋", 
    "content": "禁烟过也，正东风浓拂，来禽奇绝。\n翠叶修条千万点，轻染微红香雪。\n霁景烘云，暖梢吹绽，浩荡春容阔。\n棠阴已静，此花标韵终别。\n犹记宝帖开缄，如何春李，与佳名齐列。\n秀实甘芳莫待看，叶底匀圆堪折。\n且赏琼苞，繁英插鬓，淡伫留风月。\n宜将图画，有时凝想重阅。", 
    "rhythmic": "念奴娇"
  }, 
  {
    "author": "曹勋", 
    "content": "中春膏雨歇，雕阑晓，最好海棠时。\n正新梢吐绿，万苞凝露，暖铺云锦，香点胭脂。\n向枝上，绪风开秀色，桃李尽成蹊。\n朱唇晕酒，脸红微透，翠纱轻卷，红映丰肌。\n严宸风光主，临赏处，玉殿丽日迟迟。\n天与造化西蜀，浓艳芳菲。", 
    "rhythmic": "风流子"
  }, 
  {
    "author": "曹勋", 
    "content": "蜀景风迟，浣花溪边，谁种芬芳。\n天与蔷薇，露华匀脸，繁蕊竞拂娇黄。\n枝上标韵别，浑不染、铅粉红妆。\n念杜陵、曾见时，也为赋篇章。\n如今盛开禁掖，千万朵莺羽，先借朝阳。\n待得君王，看花明艳，都道赭袍同光。", 
    "rhythmic": "蜀溪春"
  }, 
  {
    "author": "曹勋", 
    "content": "清明池馆，芳菲渐晚，晴香满架笼永昼。\n翠拥柔条，玉铺繁蕊，袅袅舞低襟袖。\n秀蓓凝浩露，疑挂六铢衣绉。\n檀点芳心，体薰清馥，粉容宜拈春风手。\n肯与芝兰共嗅。\n向夜阑凝月，洞户花、别是素芳依旧。\n翦取长梢，青蛟喷雪，挽住晓云争秀。", 
    "rhythmic": "倚阑人"
  }, 
  {
    "author": "曹勋", 
    "content": "绛彩娇春，苍筠静锁，掩映夭姿凝露。\n花腮藏翠，高节穿花遮护。\n重重蕊叶相怜，似青帔艳妆神仙侣。\n正武陵溪暗，淇园晓色，宜望中烟雨。\n向暖景、谁见斜枝处。\n喜上苑韶华渐布。\n又似瑞霞低拥，却恐随风飞去。", 
    "rhythmic": "夹竹桃花"
  }, 
  {
    "author": "曹勋", 
    "content": "照溪流清浅，正万梅都开，峭寒天气。\n才过了元宵，渐昼长禁宇，迤逦佳时。\n断肠枝上雪，残英已、片影初飞。\n苒苒随风，送春到、便烂漫香迟。\n凝睇。\n迎芳菲至。\n觉欣欣桃李，嫩色依微。\n应是有新酸，向嫩梢定须，一点藏枝。", 
    "rhythmic": "峭寒轻"
  }, 
  {
    "author": "曹勋", 
    "content": "喜韶景才回，章台向晓，官柳舒香缕。\n正和烟带雨，遮桃映杏，东君先与。\n乍引柔条萦路。\n娇黄照水，经渭城朝雨。\n翠惹丝垂，玉阑干风静，轻轻搭住。\n到此曾追想，陶潜旧隐，忆隋堤津渡。\n三眠昼永凝露。\n更许黄鹂娇语。", 
    "rhythmic": "竹马子・竹马儿"
  }, 
  {
    "author": "曹勋", 
    "content": "凤沼湛碧，莲影明洁，清泛波面。\n素肌鉴玉，烟脸晕红深浅。\n占得薰风弄色，照醉眼、梅妆相间。\n堤上柳垂轻帐，飞尘尽教遮断。\n重重翠荷净，列向横塘暖。\n争映芳草岸。\n画船未桨，清晓最宜遥看。", 
    "rhythmic": "二色莲"
  }, 
  {
    "author": "曹勋", 
    "content": "芳景到横塘，官柳阴低覆，新过疏雨。\n望处藕花密，映烟汀沙渚。\n波静翠展琉璃，似伫立、飘飘川上女。\n弄晓色，正鲜妆照影，幽香潜度。\n水阁薰风对万姝，共泛泛红绿，闹花深处。\n移棹采初开，嗅金缨留取。", 
    "rhythmic": "八音谐"
  }, 
  {
    "author": "曹勋", 
    "content": "凉飙霁雨。\n万叶吟秋，团团翠深红聚。\n芳桂月中来，应是染、仙禽顶砂匀注。\n晴光助绛色，更都润、丹霄风露。\n连朝看、枝间粟粟，巧裁霞缕。\n烟姿照琼宇。\n上苑移时，根连海山佳处。\n回看碧岩边，薇露过，残黄韵低尘污。\n诗人谩自许。", 
    "rhythmic": "清风满桂楼"
  }, 
  {
    "author": "曹勋", 
    "content": "晓云低。\n是残暑渐消，凉意初至。\n翠帘燕去，觉商飙天气。\n凝华吹、动绣额，乍殿阁、金茎风细。\n夜雨笼微阴，满绮窗、疏影响清吹。\n轻嫩细透衣。\n想宵长漏迟，香动罗袂。\n戏曾计日，忆宾鸿来期。", 
    "rhythmic": "雁侵云慢"
  }, 
  {
    "author": "曹勋", 
    "content": "风搅长空，冷入寒云，正是严凝初至。\n围炉坐久，珠帘卷起，准拟六花飞砌。\n渐苒苒晴烟，更暗觉、远天开霁。\n阻琼瑶、不舞蓝田，但有蟾华铺地。\n想像如今剡溪，应误幽人访客，轻舟闲舣。\n翠幕登临处，散无限清兴，顿孤沈醉。", 
    "rhythmic": "锦标归"
  }, 
  {
    "author": "曹勋", 
    "content": "乍喜惠风初到，上林翠红，竞开时候。\n四吹花香扑鼻，露裁烟染，天地如绣。\n渐觉南薰，总冰绡纱扇避烦昼。\n共游凉亭消暑，细酌轻讴须酒。\n江枫装锦雁横秋，正皓月莹空，翠阑侵斗。\n况素商霜晓，对径菊、金玉芙蓉争秀。", 
    "rhythmic": "索酒"
  }, 
  {
    "author": "曹勋", 
    "content": "列旗常。\n中宵天净，郊丘展采圆苍。\n肇三岁礼，圣天子为民，致福穰穰。\n凝旒亲奠玉，粲珠联、星斗垂芒。\n渐月转燔柴，露重烟断坛旁。\n欢康。\n青霞催晓，六乐均调，响逐新阳。\n辇回天仗肃，庆千官舞，绣锦成行。", 
    "rhythmic": "凤箫吟・芳草"
  }, 
  {
    "author": "曹勋", 
    "content": "寅杓乍正，瑞云开晓，罩紫府宫殿。\n圣孝虔恭，率宸庭冠剑。\n上徽称、天明地察，奉玉检、璇耀金辉，仰吾君，亲被衮龙，当槛俯旒冕。\n中兴明天子，舜心温，示未尝闲燕。\n礼无前比，出渊衷深念。", 
    "rhythmic": "六花飞"
  }, 
  {
    "author": "曹勋", 
    "content": "禁芙蓉秋气凉。\n新枨启待满林霜。\n旨甘初荐摘青黄。\n乍剖金肤藏嫩玉，吴盐兼味发清香。\n圣心此意与天长。", 
    "rhythmic": "浣溪沙"
  }, 
  {
    "author": "曹勋", 
    "content": "春到皇居景晏温。\n冰轮驾玉上祥云。\n烛龙衔耀九重门。\n宫掖两仪临舜殿，金莲万斛奉尧尊。\n官家慈孝格乾坤。", 
    "rhythmic": "浣溪沙"
  }, 
  {
    "author": "曹勋", 
    "content": "初过西风烟雨微。\n霓光留景正团枝。\n月中新彩与增辉。\n霞影分丹乘浩露，珊瑚秀色满彤墀。\n凉飙吹上赭红衣。", 
    "rhythmic": "浣溪沙"
  }, 
  {
    "author": "曹勋", 
    "content": "春晓于飞彩仗明。\n西园嘉瑞格和鸣。\n花王特地献双英。\n并蒂轻黄宜淡淡，联芳竞秀巧盈盈。\n飞琼萼绿两倾城。", 
    "rhythmic": "浣溪沙"
  }, 
  {
    "author": "曹勋", 
    "content": "连夜阴云开晓景，中秋胜事偏饶。\n十分晴莹碧天高。\n台升吴岫顶，乐振海门潮。\n桂影一庭香渐远，四并都向今朝。\n宸欢得句付风骚。\n围棋消白日，赏月度清宵。", 
    "rhythmic": "临江仙"
  }, 
  {
    "author": "曹勋", 
    "content": "嫩绿阴阴台榭映，南风初送清微。\n扬州花市进芳菲。\n丝头开万朵，玉叶衬繁枝。\n自是诗人佳赠意，花王香借馀姿。\n翠红深展奉瑶卮。\n何妨沈醉赏，天与绊春晖。", 
    "rhythmic": "临江仙"
  }, 
  {
    "author": "曹勋", 
    "content": "霞绮浓披翡翠，晨光巧上珊蝴。\n丹林偏许下清都。\n香占深岩烟雨。\n秋到九华宫殿，赭袍红借繁珠。\n广寒桂与世花殊。\n不带人间风露。", 
    "rhythmic": "西江月"
  }, 
  {
    "author": "曹勋", 
    "content": "连夜六花飞舞，清晨玉境瑶阶。\n湖山寒雾隐楼台。\n难画西园真态。\n月殿九华同到，雕舆乘兴俱来。\n浮春帘密锦筵开。\n不是山阴访戴。", 
    "rhythmic": "西江月"
  }, 
  {
    "author": "曹勋", 
    "content": "西都花市锦云同。\n谷雨贡黄封。\n天心故偏雨露，名品满深宫。\n开国艳，正春融。\n露香中。\n绮罗金殿，醉赏浓春，贵紫娇红。", 
    "rhythmic": "诉衷情"
  }, 
  {
    "author": "曹勋", 
    "content": "元夕晴和中禁好，梅影玉阑干。\n峭窄春衫试嫩寒。\n金翠会群仙。\n移下一天星斗璨，喜色动宸颜。", 
    "rhythmic": "武陵春"
  }, 
  {
    "author": "曹勋", 
    "content": "鸳瓦霜浓，兽炉烟冷，琐窗渐明。\n芙蓉红晕减，疏篁晓风清。\n睡觉犹眠，怯新寒，仍宿酒，尚有馀酲。\n拥闲衾。\n先记早梅糁糁，流水泠泠。\n须记岁月堪惊。\n最难管、苍华满镜生。\n心地常自乐，谁能问枯荣。", 
    "rhythmic": "四槛花"
  }, 
  {
    "author": "曹勋", 
    "content": "绿结阴浓，渐南风初到、旧家庭院。\n细麦落花，圆荷浮叶，翠径受风新燕。\n乍晴还雨香罗怯，惜柳絮、已将春远。\n最好处，清和气暖，喜拈轻扇。\n好对层轩邃馆。\n供极目晴云，晓江横练。\n煮酒试尝，梅子团青，草草也休辞劝。", 
    "rhythmic": "花心动"
  }, 
  {
    "author": "曹勋", 
    "content": "梅风吹粉，柳影摇金。\n渐看春意入芳林。\n波明草嫩，据征鞍，晚烟沈。\n向野馆、愁绪怎禁。\n过了烧灯，醉别院，阻同寻。\n琐窗还是冷瑶琴。", 
    "rhythmic": "胜胜令"
  }, 
  {
    "author": "曹勋", 
    "content": "红绿烟村惨淡，市井初经虏。\n舍馆人家，凄凄但尘土。\n依旧春色撩人，柳花飞处，犹听几声莺语。\n黯无绪。\n匹马三游四楚。\n行路漫怀古。", 
    "rhythmic": "玉蹀躞・解蹀躞"
  }, 
  {
    "author": "曹勋", 
    "content": "海榴红暖。\n圆荷翠小，榭阁薰风浅。\n真人抚运，云龙相际，真贤载诞。\n鲁国元勋，相门接踵，传家非远。\n辅中兴大业，折冲邻壤，扶红日、上霄汉。\n端是清明重见。\n范陶熔、咸收群彦。\n垂绅正笏，炉烟不动，宸廷闲燕。\n天地平成，父尧子舜，永膺宸眷。\n赐我公岁岁，恩荣锡命，向黄金殿。", 
    "rhythmic": "水龙吟"
  }, 
  {
    "author": "曹勋", 
    "content": "晓云阁雨。\n疏梅缀玉，麈尾闻谈吐。\n精忠许国，才华锦，尘劳释去。\n六印雄图，百川明辩，苏张谁数。\n有奇谋欲下，阴山族帐，惟英卫、可接武。\n想见临戎丰度。\n慨然定、中原疆土。\n果惊一坐，折冲遐裔，嘉言循古。\n安抚疲民，静摧骄虏，无烦旗鼓。\n看功成、入辅中兴，永佐乾坤主。", 
    "rhythmic": "水龙吟"
  }, 
  {
    "author": "曹勋", 
    "content": "野水澄空，远山随眼，笋舆乘兴庐阜。\n天池最极，云溪最隐，翠迷归路。\n三峡两龙翔翥。\n尽半月、犹贪杖屦。\n闲引杯，相赏好处奇处，险处清处。\n凝伫。\n道友重陪，西山胜迹，玉隆风御。\n滕阁下临，晴峰万里，水云千古。\n飞觞且同豪举。", 
    "rhythmic": "宴清都"
  }, 
  {
    "author": "曹勋", 
    "content": "帝俞赓载下方壶。\n雨随车。\n旷时无。\n尽道南丰，仙骨秀而都。\n光照丹丘人快睹，金袅，玉蟾蜍。\n自怜老景病仍癯。\n芘微躯。\n驻安舆。", 
    "rhythmic": "江神子・江城子"
  }, 
  {
    "author": "曹勋", 
    "content": "白行缠，青巾包结，几年且混常流。\n寰中谁见，心地自清幽。\n雨散顶上，香润遍、琼圃无忧。\n灵芽长，如今寒暑，饥渴总何愁。\n诸公，须著力，尘缘扫尽，师旨坚求。\n看天边、飞金走玉难留。\n住个庵儿不大，争恋得、月馆青楼。\n台山里，从人一任，说个好苏州。", 
    "rhythmic": "满庭芳"
  }, 
  {
    "author": "曹勋", 
    "content": "玉景明心，木鸡修性，要须和会三家。\n未知头面，何处认摩耶。\n自有身中异境，藏巨浪、一点笼纱。\n升沈际，难将赋得，有限逐无涯。\n时时，须点检，随缘遣性，何更兴嗟。\n那浩然独得，迥绝痕瑕。\n妙占熙风惠日，乘正气、三缕明霞。\n真机运，连环放下，无处不光华。", 
    "rhythmic": "满庭芳"
  }, 
  {
    "author": "曹勋", 
    "content": "风搅长空，霜飞平野，冷云常带遥山。\n乱鸦声断，烟霭有无间。\n气与寒威共凛，深绣户、帘幕重关。\n梅枝亚，纤纤秀色，疏影小阑干。\n相携，同好景，窥檐望雪，呵手低鬟。\n笑语里、都言雪意非悭。\n有个红炉暖处，围兽炭、不管宵残。\n从教醉，添香倚玉，门外任清寒。", 
    "rhythmic": "满庭芳"
  }, 
  {
    "author": "曹勋", 
    "content": "细柳排空，高榆拥岸，乍觉楚天秋意。\n凉随夜雨，望极长淮，孤馆漫成留滞。\n天净无云，浪痕清影，窗户闲临烟水。\n叹驱驰尘事，殊喜萧散，暂来闲适。\n常思念、圣主垂衣，临朝北顾，泛遣聊宽忧寄。\n轩载揽，虎节严持，谈笑挂帆千里。", 
    "rhythmic": "选冠子"
  }, 
  {
    "author": "曹勋", 
    "content": "秀木撑空，凝云藏岫，处处群山横翠。\n霜风冽面，酒力潜消，征辔暂指天际。\n红叶黄花，水光山色，常爱晓云晴霁。\n念尘埃眯眼，年华易老，觉远行非易。\n常自感、羽客难寻，蓬莱难到，强作林泉活计。\n鱼依密藻，雁过烟空，家信渐遥千里。", 
    "rhythmic": "选冠子"
  }, 
  {
    "author": "曹勋", 
    "content": "雪後篱边冷未晴。\n江天浓淡暗还明。\n断续流香传玉蓓。\n心醉。\n临风嗅蕊不胜清。\n映竹幽姿深有思。\n何似。\n照溪真色更多情。\n待得微酸藏傅粉。", 
    "rhythmic": "定风波"
  }, 
  {
    "author": "曹勋", 
    "content": "晚寒浓，残雪重，春意在何许。\n萼绿仙姿，海上未飞去。\n粲粲玉立丰标，天寒日暮，笑东风、不曾轻付。\n几凝伫。\n闲为写出横斜，无声断肠句。", 
    "rhythmic": "祝英台・祝英台近"
  }, 
  {
    "author": "曹勋", 
    "content": "半阴未雨。\n霁晓寒、轻烟薄暮。\n乍过了挑青，名园深院，把酒偏宜细步。\n满槛梅花，绕堤溪柳，径暖迁莺相语。\n春澹澹，渐觉清明，相傍小桃才吐。\n凝伫。\n山村水馆，难堪羁旅。\n甚觑著花开，频惊屈指，谩写奚奴丽句。", 
    "rhythmic": "二郎神"
  }, 
  {
    "author": "曹勋", 
    "content": "清都山水客，何事入临安。\n珍祠天赐与，半生闲。\n曲池人静，水击赤乌蟠。\n飞上烟岚顶，三缕明霞照晚，时对胎仙。\n圃中有个小庭轩。\n才到便绦然。\n坐来闲看了，篆香残。", 
    "rhythmic": "满路花・促拍满路花"
  }, 
  {
    "author": "曹勋", 
    "content": "断虹收霁雨，卷帘幕、与风期。\n正燕子将雏，莺儿弄巧，日影迟迟。\n荼シ。\n牡丹过也，但游丝、上下网晴晖。\n三月韶华，转头易失，密阴匀齐。\n常思。\n入夏景偏奇。\n是梅雨霏微。\n更乍著轻纱，凉摇素羽，翠点清池。\n还思。", 
    "rhythmic": "木兰花慢"
  }, 
  {
    "author": "曹勋", 
    "content": "公家世德，建凌烟勋业，中兴长策。\n三十年来，皆帝殊选，金瓯名迹。\n眷倚江南，澄清一道，遴柬惟公得。\n西清严秘，龙头高动奎壁。\n深殿衣惹天香，皇华原野，接萧萧秋色。\n六管均输行奏课，唐室家声皆识。\n老我相逢，萍蓬飘转，晚景俱头白。\n西山南浦，溯风衰泪横臆。", 
    "rhythmic": "念奴娇"
  }, 
  {
    "author": "曹勋", 
    "content": "冰铸雪，赋神情天壤，无伦香泽。\n月女霜娥，直是有如许，清明姿色。\n细玉钗梁，温琼环佩，语好新音发。\n相逢一笑，桂宫连夜寒彻。\n应是第一瑶台，水晶宫殿里，飞升仙列。\n小谪尘寰缘契合，同饮银浆凝结。\n醉里归来，魂清骨醒，乍向层城别。\n晓风吹袂，冷香犹带残月。", 
    "rhythmic": "念奴娇"
  }, 
  {
    "author": "曹勋", 
    "content": "五门照日，是真人膺，炎图家国。\n二百年来，抚四海安乐，六服承德。\n虎旅横江，胡尘眯眼，恨有中原隔。\n宫城缺处，望来消尽金碧。\n征辔暂款神州，期宽北顾，且驰驱朝夕。\n皓彩流天宁忍见，双阙笼秋月色。\n欲饮无，还成长叹，清泪空横臆。\n请缨无路，异时林下犹忆。", 
    "rhythmic": "念奴娇"
  }, 
  {
    "author": "曹勋", 
    "content": "春点烟红，露新绿，土膏渐香。\n散懒慵情性，寻幽选静，一筇烟雨，几处松篁。\n恨我求闲，已成迟暮，石浅泉甘难屡尝。\n犹堪去，向清风皓月，南涧东冈。\n如今雁断三湘。\n念酒伴、不来梅自芳。\n幸隐居药馆，孙登啸咏，从容云水，无负年光。\n且共山间，琴书朋旧，时饮无何游醉乡。\n归常是，趁前村桑柘，犹挂残阳。", 
    "rhythmic": "沁园春"
  }, 
  {
    "author": "曹勋", 
    "content": "五老横峰，二林云衲，自古洞天。\n喷玉龙飞，下三峡水，望香炉暗霭，如起非烟。\n有个真人，拨云峰下，宴坐修真不记年。\n明亭诏，看龙翔凤翥，宸制奎篇。\n君臣际会诚难。\n耸翠阁、频颁宝墨鲜。\n众妙门皆向，微言显启，两朝天德，甘涌神泉。\n道化承平，应稽升举，且向人间寻有缘。\n掀髯笑，做庐山隐逸，大宋神仙。", 
    "rhythmic": "沁园春"
  }, 
  {
    "author": "曹勋", 
    "content": "东风冉冉迟芳昼。\n渐黄缀、疏疏柳。\n为惜春来通安否。\n可能相就，径须图醉，莫问伤春瘦。\n陶然共酌新醅酒。\n咏好句、须还凤楼手。", 
    "rhythmic": "青玉案"
  }, 
  {
    "author": "曹勋", 
    "content": "尘埃踏遍长安道。\n念云水、归来好。\n趁得梅花先春到。\n冷云疏雨，暗香寒艳，万玉明清晓。\n青鞋黄帽从渠笑。\n粲十里、冰姿步时绕。", 
    "rhythmic": "青玉案"
  }, 
  {
    "author": "曹勋", 
    "content": "风流贺监栽培好。\n梅最妍姿巧。\n娟娟占得入时妆。\n秀影横斜香并、彩鸳鸯。\n汉皋解佩当时遇。\n绿满经行处。\n如今清梦已惊残。\n赖向君家窗户、得重看。", 
    "rhythmic": "虞美人"
  }, 
  {
    "author": "曹勋", 
    "content": "芙蓉露下闲庭晚。\n犹觉秋容浅。\n惊心莫道岁华赊。\n已有官梅轻放、小春花。\n西风河汉溪流月。\n月下疏疏雪。\n新妆喜是寿阳人。\n鸾鉴不劳呵手、对寒云。", 
    "rhythmic": "虞美人"
  }, 
  {
    "author": "曹勋", 
    "content": "谁将春信到长安。\n江南腊向残。\n玉妃何事在人间。\n冰肌莹素颜。\n新月上，怯轻寒。\n香心破紫檀。\n数枝斜傍小亭闲。\n黄昏人倚阑。", 
    "rhythmic": "阮郎归"
  }, 
  {
    "author": "曹勋", 
    "content": "玉宸赐得水云身。\n初欣不佩绅。\n烟霞一任著衣巾。\n朝中散袒人。\n湖水静，了无尘。\n语兼天上春。\n道人相见肯情亲。\n银钩墨尚新。", 
    "rhythmic": "阮郎归"
  }, 
  {
    "author": "曹勋", 
    "content": "乱山影直危楼起。\n天涯目断雕阑倚。\n寂寞过东风。\n行宫烟雨中。\n长安何处日。\n城郭今寒食。\n谁待翠华归。\n片云天际飞。", 
    "rhythmic": "菩萨蛮"
  }, 
  {
    "author": "曹勋", 
    "content": "天台不是登长道。\n浑如弱水烟波渺。\n楼上指归程。\n春风无限情。\n石桥书不到。\n雁阵横空杳。\n愁绪比遥峰。\n依依千万重。", 
    "rhythmic": "菩萨蛮"
  }, 
  {
    "author": "曹勋", 
    "content": "琴堂窗户清无暑。\n宫妆争捧黄金注。\n劝我醉秋风。\n难辞两脸红。\n别来三堕叶。\n同是修门客。\n十载叹萍蓬。\n方欣一笑同。", 
    "rhythmic": "菩萨蛮"
  }, 
  {
    "author": "曹勋", 
    "content": "去年春破。\n强半途中过。\n日日篷窗眠了坐。\n饱听吴音楚些。\n今年犹在天涯。\n客情触处思家。\n柳密何人深院，竹疏特地桃花。", 
    "rhythmic": "清平乐"
  }, 
  {
    "author": "曹勋", 
    "content": "风休雨罢。\n三五春寒夜。\n翠额重帘何妨下。\n一炷非兰非麝。\n红莲开遍吴宫。\n华灯小试房栊。\n客里愁须强遣，从来我辈情锺。", 
    "rhythmic": "清平乐"
  }, 
  {
    "author": "曹勋", 
    "content": "春前别後。\n常是双眉皱。\n生怕莺声催残漏。\n梦破闲衾堆绣。\n又还玉露金风。\n秋声先到房栊。\n川上不传尺素，云间犹望飞鸿。", 
    "rhythmic": "清平乐"
  }, 
  {
    "author": "曹勋", 
    "content": "秋雨弥空，冷侵窗户琴书润。\n四檐成韵。\n孤坐无人问。\n壮志消沈，喜入清闲运。\n常安分。\n炷烟飘尽。\n更拨馀香烬。", 
    "rhythmic": "点绛唇"
  }, 
  {
    "author": "曹勋", 
    "content": "惨惨春阴，画桡寒漾梅风去。\n冷风吹度。\n愁入淮山路。\n歌扇归期，只恐春城暮。\n人何处。\n柳汀烟渚。\n听尽篷窗雨。", 
    "rhythmic": "点绛唇"
  }, 
  {
    "author": "曹勋", 
    "content": "晓日浓阴，冷云遮断山无数。\n雁飞筝柱。\n都向愁边去。\n帘影沈沈，一缕芳香度。\n深庭户。\n且寻欢聚。\n雪意还成雨。", 
    "rhythmic": "点绛唇"
  }, 
  {
    "author": "曹勋", 
    "content": "昏旦交时，个中已有甘香味。\n咽同真液。\n便觉温温地。\n八一高蟠，光动重楼外。\n但留意。\n自然和气。\n香满水。", 
    "rhythmic": "点绛唇"
  }, 
  {
    "author": "曹勋", 
    "content": "翠袖携持婉有情。\n湘筠犀轴巧装成。\n声随一苇更分明。\n倚竹双丝明玉细，低眉数曲语莺轻。\n转移新韵几多声。", 
    "rhythmic": "浣溪沙"
  }, 
  {
    "author": "曹勋", 
    "content": "玉柱檀槽立锦筵。\n低眉信手曲初传。\n凤凰飞上四条弦。\n杨柳已吹三叠韵，何须人在九江船。\n夜凉人与月婵娟。", 
    "rhythmic": "浣溪沙"
  }, 
  {
    "author": "曹勋", 
    "content": "霜护云低，竹外斜枝初璀璨，仙风吹堕玉钿新。\n度清芬。\n叹寒冰艳了无尘。\n不占纷纷桃李径，一庭疏影冷摇春。\n月黄昏。", 
    "rhythmic": "酒泉子"
  }, 
  {
    "author": "曹勋", 
    "content": "爱景催暄。\n初向晴梢舒玉点，修筠霭霭隔婵娟。\n更清妍。\n东风欲到冷霜天。\n常记孤山残雪路，一枝流水小桥边。\n卧疏烟。", 
    "rhythmic": "酒泉子"
  }, 
  {
    "author": "曹勋", 
    "content": "惨惨西风。\n人与两州俱不见，一江残照落霞红。\n橹声中。\n汀花苹草六朝空。\n人向赏心增远恨，闲云犹绕建康宫。\n古今同。", 
    "rhythmic": "酒泉子"
  }, 
  {
    "author": "曹勋", 
    "content": "帘幕闲垂。\n密密围毡红兽暖，有人陌上冷征衣。\n未成归。\n檐间鹊语卜归期。\n应是疑人犹驻马，琐窗日影又还西。\n翠眉低。", 
    "rhythmic": "酒泉子"
  }, 
  {
    "author": "曹勋", 
    "content": "一封清诏下金鸾。\n临遣讲邻欢。\n谁问火云挥汗，要看易水摇寒。", 
    "rhythmic": "朝中措"
  }, 
  {
    "author": "曹勋", 
    "content": "宝筝偏劝酒杯深。\n歌舞乍沈沈。\n秀指十三弦上，挑吟击玉锵金。", 
    "rhythmic": "朝中措"
  }, 
  {
    "author": "曹勋", 
    "content": "鸣珂揽辔玉霄东。\n持节散陈红。\n子舍已先多士，一鞭同袅春风。", 
    "rhythmic": "朝中措"
  }, 
  {
    "author": "曹勋", 
    "content": "弦泛龙香细拨，声回花底莺雏。\n低眉信手巧工夫。\n犹带巫烟楚雨。\n人占东风秀色，花笼宝髻真珠。\n锦绦金凤要人扶。\n只恐乘鸾飞去。", 
    "rhythmic": "西江月"
  }, 
  {
    "author": "曹勋", 
    "content": "春绣东风疑早，映檐翠箔低笼。\n氤氲不是梦云空。\n叶密香翻侵冻。\n折桂广寒手段，移来点检珍丛。\n醉归满载紫云浓。\n抱膝庵中仙种。", 
    "rhythmic": "西江月"
  }, 
  {
    "author": "胡铨", 
    "content": "银河牛女年年渡。\n相逢未款还忧去。\n珠斗欲阑干。\n盈盈一水间。\n玉人偷拜月。\n苦恨匆匆别。\n此意愿天怜。\n今宵长似年。", 
    "rhythmic": "菩萨蛮"
  }, 
  {
    "author": "胡铨", 
    "content": "渭阳佳梦。\n瓦变成璋真妙弄。\n不是勾回。\n汤饼冤家唤得来。\n不分利市。\n要我开尊真倒置。\n试问坡翁。\n此事如何著得侬。", 
    "rhythmic": "减字木兰花"
  }, 
  {
    "author": "胡铨", 
    "content": "百年强半。\n高秋犹在天南畔。\n幽怀已被黄花乱。\n更恨银蟾，故向愁人满。\n招呼诗酒颠狂伴。\n羽觞到手判无算。", 
    "rhythmic": "醉落魄・一斛珠"
  }, 
  {
    "author": "胡铨", 
    "content": "千岩竞秀。\n西湖好是春时候。\n谁知梅雪飘零久。\n藏白收香，空袖和羹手。\n天涯万里情难逗。\n眉峰岂为伤春皱。", 
    "rhythmic": "醉落魄・一斛珠"
  }, 
  {
    "author": "胡铨", 
    "content": "梦绕松江属玉飞。\n秋风莼美更鲈肥。\n不因入海求诗句，万里投荒亦岂宜。\n青箬笠，绿荷衣。\n斜风细雨也须归。\n崖州险似风波海，海里风波有定时。", 
    "rhythmic": "鹧鸪天"
  }, 
  {
    "author": "胡铨", 
    "content": "一忆西湖太瘦生。\n十年不到梦曾行。\n空山色烟霏晚，淡沲湖光雾轻。\n芳草远，暮云平。\n雨馀空翠入帘明。\n梦回一饷难存济，这错都因自打成。", 
    "rhythmic": "鹧鸪天"
  }, 
  {
    "author": "胡铨", 
    "content": "崖州何有水连空。\n人在浪花中。\n月屿一声横竹，云帆万里雄风。", 
    "rhythmic": "朝中措"
  }, 
  {
    "author": "胡铨", 
    "content": "山浮海上青螺远，决眦归鸿。\n闲倚东风。\n叠叠层云欲荡胸。\n弄琴细写清江引，一洗愁容。\n木杪黄封。\n贤圣都堪日日中。", 
    "rhythmic": "采桑子"
  }, 
  {
    "author": "胡铨", 
    "content": "我与梅花真莫逆，别来长恐因循。\n几年不见岭头春。\n栩然蝴蝶梦，魂梦竟非真。\n浪蕊浮花空满眼，愁眉不展长颦。\n此君还似不羁人。\n月边风畔，千里淡相亲。", 
    "rhythmic": "临江仙"
  }, 
  {
    "author": "胡铨", 
    "content": "谁念新州人老。\n几度斜阳芳草。\n眼雨欲晴时，梅雨故来相恼。\n休恼。\n休恼。\n今岁荔枝能好。", 
    "rhythmic": "如梦令"
  }, 
  {
    "author": "胡铨", 
    "content": "十年目断鲸波阔。\n万里相逢歌怨咽。\n髻鬟春雾翠微重，眉黛秋山烟雨抹。\n小槽旋滴真珠滑。", 
    "rhythmic": "玉楼春"
  }, 
  {
    "author": "胡铨", 
    "content": "深深花院。\n雨虐风饕遍。\n只欠画屏并羽扇。\n谁领略春风面。\n愁须诗酒相禁。\n少陵底事慵吟。\n不是为梅牵兴，怕渠恼乱春心。", 
    "rhythmic": "清平乐"
  }, 
  {
    "author": "胡铨", 
    "content": "宜霜开尽秋光老。\n感节物、愁多少。\n尘事难逢开口笑。\n满林风雨，一江烟水，飒爽惊吹帽。\n玉堂金马何须道。\n且斗取、尊前玉山倒。", 
    "rhythmic": "青玉案"
  }, 
  {
    "author": "胡铨", 
    "content": "富贵本无心，何事故乡轻别。\n空使猿惊鹤怨，误薜萝风月。\n囊锥刚要出头来，不道甚时节。\n欲驾巾车归去，有豺狼当辙。", 
    "rhythmic": "好事近"
  }, 
  {
    "author": "俞处", 
    "content": "残蝉断雁，政西风萧索，夕阳流水。\n落木无边幽眺处，云拥登山屐齿。\n岁月如驰，古今同梦，惟有悲欢异。\n绿尊空对，故人相望千里。\n追念淮海当年，五云行殿，咫尺天颜喜。\n清晓胪传仙仗里，衣染玉龙香细。", 
    "rhythmic": "“僮至”念奴娇"
  }, 
  {
    "author": "岳飞", 
    "content": "昨夜寒蛩不住鸣。\n惊回千里梦，已三更。\n起来独自绕阶行。\n人悄悄，帘外月胧明。\n白首为功名。\n旧山松竹老，阻归程。", 
    "rhythmic": "小重山"
  }, 
  {
    "author": "岳飞", 
    "content": "怒发冲冠，凭阑处、潇潇雨歇。\n抬望眼、仰天长啸，壮怀激烈。\n三十功名尘与土，八千里路云和月。\n莫等闲、白了少年头，空悲切。\n靖康耻，犹未雪。\n臣子恨，何时灭。\n驾长车踏破，贺兰山缺。\n壮志饥餐胡虏肉，笑谈渴饮匈奴血。\n待从头、收拾旧山河，朝天阙。", 
    "rhythmic": "满江红"
  }, 
  {
    "author": "岳飞", 
    "content": "遥望中原，荒烟外、许多城郭。\n想当年、花遮柳护，凤楼龙阁。\n万岁山前珠翠绕，蓬壶殿里笙歌作。\n到而今、铁骑满郊畿，风尘恶。\n兵安在，膏锋锷。\n民安在，填沟壑。\n叹江山如故，千村寥落。\n何日请缨提锐旅，一鞭直渡清河洛。\n却归来、再续汉阳游，骑黄鹤。", 
    "rhythmic": "满江红"
  }, 
  {
    "author": "邵缉", 
    "content": "落日旌旗，清霜剑戟，塞角声唤严更。\n论兵慷慨，齿颊带风生。\n坐拥貔貅十万，衔枚勇、云槊交横。\n笑谈顷，匈奴授首，千里静枪。\n荆襄，人按堵，提壶劝酒，布谷催耕。\n芝夫荛子，歌舞威名。\n好是轻裘缓带，驱营阵、绝漠横行。\n功谁纪，风神宛转，麟阁画丹青。", 
    "rhythmic": "满庭芳"
  }, 
  {
    "author": "吴芾", 
    "content": "九月二十六，公相纪生辰。\n橙黄橘绿时候，天气暖於春。\n奎画有堂辉焕，中著台星一点，长伴寿星明。\n衮衮有家庆，未羡古徐卿。\n谢元枢，营绿野，避洪名。\n六年裁国事，曾费几精神。\n歇了傅岩霖雨，闲了孤舟野渡，旒冕合知心。\n吾道苟尊尚，元不在蒲轮。", 
    "rhythmic": "水调歌头"
  }, 
  {
    "author": "孙道绚", 
    "content": "月光飞入林前屋。\n风策策，度庭竹。\n夜半江城击柝声，动寒梢栖宿。\n等闲老去年华促。", 
    "rhythmic": "滴滴金"
  }, 
  {
    "author": "孙道绚", 
    "content": "看鸥翻波溅，苹末风轻，水轩消暑。\n云叠奇峰，破桐阴亭午。\n列岫连环，溜泉鸣玉，对幅巾芒履。\n况有清时，风流故人，剧谈挥麈。\n才冠一时，论高两汉，书扇豪踪，吐凤辞语。\n昼锦归来，庆长年老母。", 
    "rhythmic": "醉蓬莱"
  }, 
  {
    "author": "孙道绚", 
    "content": "栏干六曲天围碧。\n松风亭下梅初白。\n腊尽见春回。\n寒梢花又开。\n曲琼闲不卷。\n沈燎看星转。\n凝伫小徘徊。\n云间征雁来。", 
    "rhythmic": "菩萨蛮"
  }, 
  {
    "author": "孙道绚", 
    "content": "雨晴云敛，烟花澹荡，遥山凝碧。\n驱车问征路，赏春风南陌。\n正雨後、梨花幽艳白。", 
    "rhythmic": "少年游"
  }, 
  {
    "author": "孙道绚", 
    "content": "秋寂寞。\n秋风夜雨伤离索。\n伤离索。\n老怀无奈，泪珠零落。\n故人一去无期约。\n迟书忽寄西飞鹤。\n西飞鹤。\n故人何在，水村山郭。", 
    "rhythmic": "忆秦娥"
  }, 
  {
    "author": "孙道绚", 
    "content": "晚霞红。\n看山迷暮霭，烟暗孤松。\n动翩翩风袂，轻若惊鸿。\n心似鉴，鬓如云，弄清影，月明中。\n谩悲凉，岁冉冉，华潜改衰容。\n前事销凝久，十年光景匆匆。\n念云轩一梦，回首春空。", 
    "rhythmic": "醉思仙"
  }, 
  {
    "author": "孙道绚", 
    "content": "翠柏红蕉影乱。\n月上朱栏一半。\n风自碧空来，吹落歌珠一串。\n不见。\n不见。\n人被绣帘遮断。", 
    "rhythmic": "如梦令"
  }, 
  {
    "author": "孙道绚", 
    "content": "悠悠扬扬。\n做尽轻模样。\n半夜萧萧窗外响。\n多在梅边竹上。\n朱楼向晓帘开。\n六花片片飞来。\n无奈熏炉烟雾，腾腾扶上金钗。", 
    "rhythmic": "清平乐"
  }, 
  {
    "author": "何蓑衣道人", 
    "content": "在世为仙须有分，不须素食持斋。\n寸丝不著挂形骸。\n蓑衣为伴侣，箬笠作家怀。\n行满三千上界，奉敕宣至金台。\n传言问汝有何哉。\n人生长富贵，阴骘种将来。", 
    "rhythmic": "临江仙"
  }, 
  {
    "author": "陆凝之", 
    "content": "东风捏就腰儿细。\n系滴粉裙儿不起。\n从来只惯掌中看，怎忍在、烛花影里。\n酒红应是铅华褪。", 
    "rhythmic": "夜游宫"
  }, 
  {
    "author": "陆凝之", 
    "content": "远山一带，溯晴空、极目天涯浮白。\n枫落鸦翻谈笑处，不觉云涛横席。\n酒病方苏，睡魔犹，一扫无留迹。\n吴帆越棹，恍然飞上空碧。\n长记草赋梁园，凌云笔势，倒三江秋色。\n对此惊心空怅望，老作红尘闲客。\n别浦烟平，小楼人散，回首千波寂。\n西风归路，为君重喷霜笛。", 
    "rhythmic": "念奴娇"
  }, 
  {
    "author": "史浩", 
    "content": "霞霄上，有寿乡广袤无际。\n东极沧海，缥缈虚无，蓬莱弱水。\n风生屋浪，鼓楫扬，不许凡人得至。\n甚幽邃。\n试右望金枢外。\n西母楼阁，玉阙瑶池。\n万顷琉璃。\n双成倩巧，方朔诙谐。", 
    "rhythmic": "采莲延遍・采莲令"
  }, 
  {
    "author": "史浩", 
    "content": "南邻幄丹宫，赤伏显符记。\n朱陵曜绮绣，箕翼炯、瑞光腾起。\n每岁秋分老人见，表皇家、袭庆迎祺。\n天子当膺，无疆万岁。\n北窥玄冥，魁杓拥佳气。\n长拱极、终古无移。\n论南北东西。", 
    "rhythmic": "采莲　遍・采莲令"
  }, 
  {
    "author": "史浩", 
    "content": "璇穹层云上覆，光景如梭逝。\n惟此过隙缓征辔。\n垂象森列昭回。\n碧落卓然躔度，炳曜更腾辉。\n永永清光晔炜。\n绵四野、金璧为地。\n蕊珠馆，琼玖室，俱高峙。", 
    "rhythmic": "采莲入破・采莲令"
  }, 
  {
    "author": "史浩", 
    "content": "遍此境，人乐康，挟难老术，悟长生理。\n尽阿僧祗劫，赤松王令安期。\n彭盛矣。\n尚为婴稚。\n鹤算龟龄，绛老休夸甲子。\n鲐背耸、黄发垂髻。\n更童颜，长鼓腹、同游戏。", 
    "rhythmic": "采莲衮遍・采莲令"
  }
]
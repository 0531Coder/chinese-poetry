[
  {
    "author": "史浩", 
    "content": "露华霞液，云桨椒醑，姿玉金。\n交酬成雅会。\n拚沈醉。\n中山千日，未为长久，今此陶陶一饮，动经万祀。\n陈果，皆是奇异。\n似瓜如斗尽备。\n三千岁。", 
    "rhythmic": "采莲实催・采莲令"
  }, 
  {
    "author": "史浩", 
    "content": "有珍馔，时时馈。\n滑甘丰腻。\n紫芝荧煌，嫩菊秀媚。\n贮玛瑙琥珀精器。\n延年益寿莫拟。\n人间烹饪徒费。\n休说龙肝凤髓。\n动妙乐、仙音鼎沸。\n玉箫清，瑶瑟美。", 
    "rhythmic": "采莲衮　・采莲令"
  }, 
  {
    "author": "史浩", 
    "content": "其间有洞天侣，思游尘世。\n珠葆摇曳。\n华表真人，清江使者，相从密议。\n此老遨嬉。\n我辈应须随侍。\n正举步、忽思同类。\n十八公、方耸壑，宜邀致。\n夙驾星言，人争图绘。", 
    "rhythmic": "采莲歇拍・采莲令"
  }, 
  {
    "author": "史浩", 
    "content": "吾皇喜。\n光宠无贰。\n玉带金鱼荣贵。\n或者疑之。\n岂识圣明，曾主斯乡，尝相与尽缱绻，胶漆何可相离。\n今日风云合契。\n此实天意。", 
    "rhythmic": "采莲煞衮・采莲令"
  }, 
  {
    "author": "史浩", 
    "content": "练光浮，烟敛澄波渺。\n燕脂湿、靓妆初了。\n绿云伞上露滚滚，的真珠小。\n笼娇媚、轻盈伫眺。\n无言不见仙娥，凝望蓬岛。\n玉阙葱葱，镇锁佳丽春难老。\n银潢急、星槎飞到。\n暂离金砌，为爱此、极目香红绕。\n倚兰棹。", 
    "rhythmic": "采莲舞"
  }, 
  {
    "author": "史浩", 
    "content": "蕊沼清冷涓滴水。\n迢迢烟浪三千里。\n微孕青房包绣绮。\n薰风里。\n幽芳洗尽闲桃李。\n羽氅飘萧尘外侣。\n相呼短棹轻偎倚。\n一片清歌天际起。", 
    "rhythmic": "采莲舞"
  }, 
  {
    "author": "史浩", 
    "content": "翠盖参差森玉柄。\n迎风露香无定。\n不著尘沙真体净。\n芦花径。\n酒侵酥脸霞相映。\n棹拨木兰烟水暝。\n月华如练秋空静。\n一曲悠扬沙鹭听。", 
    "rhythmic": "采莲舞"
  }, 
  {
    "author": "史浩", 
    "content": "草软沙平风掠岸。\n青蓑一钓烟江畔。\n荷叶为花作幔。\n知谁伴。\n醇醪只把鲈鱼换。\n盘缕银丝杯自暖。\n篷窗醉著无人唤。\n逗得醒来横脆管。", 
    "rhythmic": "采莲舞"
  }, 
  {
    "author": "史浩", 
    "content": "太华峰头冰玉沼。\n开花十丈干云杪。\n风散天香闻四表。\n知多少。\n亭亭碧叶何曾老。\n试问霏烟登鸟道。\n丹崖步步祥光绕。\n折得一枝归月峤。", 
    "rhythmic": "采莲舞"
  }, 
  {
    "author": "史浩", 
    "content": "珠露清玉宇。\n霞标绰约消烦暑。\n时驭清风之帝所。\n寻旧侣。\n三千仙仗临烟渚。\n舴艋飘摇来复去。\n渔翁问我居何处。\n笑把红蕖呼鹤驭。", 
    "rhythmic": "采莲舞"
  }, 
  {
    "author": "史浩", 
    "content": "彤霞出水弄幽姿。\n娉婷玉面相宜。\n棹歌先得一枝枝。\n波上画鲸飞。\n向此画堂高会，幽馥散、堪引瑶卮。", 
    "rhythmic": "采莲舞"
  }, 
  {
    "author": "史浩", 
    "content": "蕊宫阆苑。\n听钧天帝乐，知他几遍。\n争似人间，一曲采莲新传。\n柳腰轻，莺舌啭。\n逍遥烟浪谁羁绊。\n无奈天阶，早已催班转。", 
    "rhythmic": "采莲舞"
  }, 
  {
    "author": "史浩", 
    "content": "武陵自古神仙府。\n有渔人迷路。\n洞户迸寒泉，泛桃花容与。", 
    "rhythmic": "太清舞"
  }, 
  {
    "author": "史浩", 
    "content": "须臾却有人相顾。\n把肴桨来聚。\n礼数既雍容，更衣冠淳古。", 
    "rhythmic": "太清舞"
  }, 
  {
    "author": "史浩", 
    "content": "当时脱得长城苦。\n但熙熙朝暮。\n上帝锡长生，任跳丸乌兔。", 
    "rhythmic": "太清舞"
  }, 
  {
    "author": "史浩", 
    "content": "渔舟之子来何所。\n尽相猜相语。\n夜宿玉堂空，见火轮飞舞。", 
    "rhythmic": "太清舞"
  }, 
  {
    "author": "史浩", 
    "content": "我今来访烟霞侣。\n沸华堂箫鼓。\n疑是奏钧天，宴瑶池金母。", 
    "rhythmic": "太清舞"
  }, 
  {
    "author": "史浩", 
    "content": "云羽仙风举。\n指丹霄烟雾。\n行作玉京朝，趁两班鹭。", 
    "rhythmic": "太清舞"
  }, 
  {
    "author": "史浩", 
    "content": "游尘世、到仙乡。\n喜君王。\n跻治虞唐。\n文德格遐荒。\n四裔尽来王。\n干戈偃息岁丰穰。\n三万里农桑。", 
    "rhythmic": "太清舞"
  }, 
  {
    "author": "史浩", 
    "content": "□人奉圣□□朝□□□□主□□□□□留伊。", 
    "rhythmic": "柘枝舞"
  }, 
  {
    "author": "史浩", 
    "content": "我是柘枝娇女。\n□□多风措。\n□□□、□住深□，妙学得柘枝舞。", 
    "rhythmic": "柘枝舞"
  }, 
  {
    "author": "史浩", 
    "content": "回头却望尘寰去。\n喧画堂箫鼓。\n整云鬟、摇曳青绡，爱一曲柘枝舞。", 
    "rhythmic": "柘枝舞"
  }, 
  {
    "author": "史浩", 
    "content": "贵客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "嘉客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "素客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "幽客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "野客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "雅客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "净客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "仙客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "寿客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "清客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "近客之名从此有。\n多谢风流，飞驭陪尊酒。", 
    "rhythmic": "花舞"
  }, 
  {
    "author": "史浩", 
    "content": "算仙家，真巧数，能使众芳长绣组。\n羽芝葆，曾到世间，谁共凡花为伍。", 
    "rhythmic": "花舞"
  }, 
  {
    "author": "史浩", 
    "content": "对芳辰，成良聚，珠服龙妆环宴俎。\n我御清风，来此纵观，还须折枝归去。", 
    "rhythmic": "花舞"
  }, 
  {
    "author": "史浩", 
    "content": "叹尘寰，乌兔走，花谢花开能几许。\n十分春色，一半遣愁，那堪飘零风雨。", 
    "rhythmic": "花舞"
  }, 
  {
    "author": "史浩", 
    "content": "是非场，名利海，得丧炎凉徒自苦。\n至乐陶陶，唯有醉乡，谁向此间知趣。", 
    "rhythmic": "花舞"
  }, 
  {
    "author": "史浩", 
    "content": "荧荧巨阙。\n左右凝霜雪。\n且向玉阶掀舞，终当有、用时节。\n唱彻。\n人尽说。", 
    "rhythmic": "剑舞"
  }, 
  {
    "author": "史浩", 
    "content": "细雨斜风都不管。\n柔蓝软绿烟堤畔。\n鸥鹭忘机为主伴。", 
    "rhythmic": "渔夫舞"
  }, 
  {
    "author": "史浩", 
    "content": "好景侬家披得去。\n前村雪屋云深处。\n一棹清歌归晚浦。", 
    "rhythmic": "渔夫舞"
  }, 
  {
    "author": "史浩", 
    "content": "济涉还渠渔父子。\n生涯只在烟波里。\n练静忽然风又起。", 
    "rhythmic": "渔夫舞"
  }, 
  {
    "author": "史浩", 
    "content": "万斛黄金迷俯仰。\n轻不碍飞双桨。\n光透碧霄千万丈。", 
    "rhythmic": "渔夫舞"
  }, 
  {
    "author": "史浩", 
    "content": "已见白鱼翻翠荇。\n任公一掷波千顷。\n不是六鳌休便领。", 
    "rhythmic": "渔夫舞"
  }, 
  {
    "author": "史浩", 
    "content": "一引修鳞吾事了。\n棹船归去歌声杳。\n门俯清湾山更好。", 
    "rhythmic": "渔夫舞"
  }, 
  {
    "author": "史浩", 
    "content": "试倩霜刀登玉缕。\n银鳞不忍供盘俎。\n掷向清波方圉圉。", 
    "rhythmic": "渔夫舞"
  }, 
  {
    "author": "史浩", 
    "content": "莫惜清尊长在手。\n圣朝化洽民康阜。\n说与渔家知得否。", 
    "rhythmic": "渔夫舞"
  }, 
  {
    "author": "史浩", 
    "content": "烟笼香径，霞舒花砌，东君绣出芳辰。\n蝶羽弄轻，鸾声啭巧，嬉嬉舞态歌唇。\n纶制出严宸。\n曳耀春品服，荣锡绯银。\n向此华涂要路，颜色倍精神。\n珠帘碧方新。\n有兰堂快目，水榭通津。\n玉蘸清，金虬蔼翠，轮蹄尽集簪绅。\n偕老指双椿。\n望武林咫尺，同上青云。\n异日重为此会，应羡凤池人。", 
    "rhythmic": "望海潮"
  }, 
  {
    "author": "史浩", 
    "content": "烟浓柳径，霞蒸花砌，春深特地芳辰。\n蝶侣斗狂，莺雏弄巧，嬉嬉舞态歌唇。\n西铺集簪绅。\n正桂薰兰玉，天寿松椿。\n竞捧瑶觥潋滟，来祝纵怀人。\n当年辍侍严宸。\n有星轺问俗，熊轼临民。\n康阜政成，蕃宣治美，归休燕处申申。\n行庆紫泥新。\n起钓璜国老，东海之滨。\n屈指重开此宴，应已拜平津。", 
    "rhythmic": "望海潮"
  }, 
  {
    "author": "史浩", 
    "content": "熊罴嘉梦，风云享会，溪应卜之年。\n黄菊萃英，红萸酿馥，安排预赏芳筵。\n环佩拥神仙。\n向粉额两字，金缕红鲜。\n最好花展处，双凤舞翩翩。\n人人竞擘香笺。\n璨珠玑溢目，祝颂无边。\n彭祖一分，庄椿十倍，千秋未足多言。\n日驭且停鞭。\n把燕闲欢乐，分付壶天。\n笑享亲朋岁岁，春酒庆团圆。", 
    "rhythmic": "望海潮"
  }, 
  {
    "author": "史浩", 
    "content": "健卒走红尘，芝封飞到。\n金缕斜斜印三道。\n舞鸾翔凤，犹带御炉烟袅。\n茜衣新象笏，银章好。\n对此况当，莺花缭绕。\n画栋映蓬岛。\n绣帘初卷，共指松椿偕老。\n浩歌拚烂醉，金尊倒。", 
    "rhythmic": "感皇恩"
  }, 
  {
    "author": "史浩", 
    "content": "风雨揽元宵，收灯方了。\n深院红莲尚围绕。\n德星同聚，更有祥光临照。\n始知真洞府，春长好。\n应是化工，偏怜衰老。\n剩把青藜作荣耀。\n正须沈醉，拚却玉山频倒。\n寄声更漏子，休催晓。", 
    "rhythmic": "感皇恩"
  }, 
  {
    "author": "史浩", 
    "content": "烘锦花堤，铺绵柳巷，晓来膏雨初晴。\n画堂初建，碧沼映朱楹。\n最好芙蓉绣褥，交辉敞、孔雀金屏。\n那堪更，华裾满坐，和气动欢声。\n冰清。\n真美行，棠阴善政，槐市高名。\n今朝消受得，茜服光荣。\n况是齐眉并寿，谁云道、乐事难并。\n相将见，飞凫过阙，除目下彤庭。", 
    "rhythmic": "满庭芳"
  }, 
  {
    "author": "史浩", 
    "content": "爱日轻融，阴云初敛，一番雪意阑珊。\n柳摇金缕，梅绽五腮寒。\n知是东皇翠葆，飞星汉、来止人间。\n开新宴，笙歌逗晓，和气满城寰。\n风光，偏舜水，贤侯政美，棠荫多欢。\n更圜扉草鞠，木索长闲。\n休向今朝惜醉，红妆映、群玉颓山。\n相将见，宜春帖子，清夜写金銮。", 
    "rhythmic": "满庭芳"
  }, 
  {
    "author": "史浩", 
    "content": "微霰疏飘，骄云轻簇，短檠暗淡笼纱。\n冷禁兰帐，清晓忽飞花。\n已是平芜步阔，那堪更、折竹如蓑。\n凭栏处，关心一叶，归兴渺无涯。\n为瑞，已多少，适从狼子，来自龙沙。\n赖吾皇神武，薄海为家。\n尽扫腥风杀气，依然放、红日光华。\n回头看，山蹊水坞，缟带不随车。", 
    "rhythmic": "满庭芳"
  }, 
  {
    "author": "史浩", 
    "content": "鲸海波澄，棠阴日永，正宜坐啸雍容。\n岁丰民乐，无讼到庭中。\n试数循良自古，龚黄外、谁可追踪。\n那堪更，恩均髦寿，良会此宵同。\n璇穹。\n占瑞处，荧煌五马，璀璨群公。\n盛笙歌落绮，共引髯翁。\n祗恐芝泥趣召，双旌展、猎猎飞红。\n须知道，君王渴见，名久在屏风。", 
    "rhythmic": "满庭芳"
  }, 
  {
    "author": "史浩", 
    "content": "十载江湖，一朝簪组，宠荣曷称衰容。\n圣恩不许，归卧旧庐中。\n慨念东山伴侣，烟霞外、久阔仙踪。\n今何幸，相逢故里，谈笑一尊同。\n吾州，真幸会，湖边贺监，海上黄公。\n胜渭川遗老，绛县仙翁。\n纵饮何辞烂醉，脸霞转、一笑生红。\n从今後，婆娑化国，千岁乐皇风。", 
    "rhythmic": "满庭芳"
  }, 
  {
    "author": "史浩", 
    "content": "油幕初开，旄前导，暂归梓里舂容。\n致身槐揆，功在鼎彝中。\n自是襟怀绝俗，今犹记、笔砚陈踪。\n张高会，君恩厚赐，乐与故人同。\n把麾，鄞水上，相看青眼，谁复如公。\n况亲陪尊俎，笑接群翁。\n坐上笙歌屡合，须拚到、晓日酣红。\n公今去，恩波四海，桃李尽东风。", 
    "rhythmic": "满庭芳"
  }, 
  {
    "author": "史浩", 
    "content": "玉阙朝回，沙堤烟晓，碧幢光动军容。\n虎符熊轼，行指七闽中。\n假道吾乡我里，挥金事、思蹑前踪。\n倾怀处，萤窗雪案，犹说昔年同。\n相看，俱老大，襟期道义，不为王公。\n念儿时聚戏，今已成翁。\n敢借玉壶美酒，还为寿、金盏翻红。\n仍频祝，中书二纪，寰海振淳风。", 
    "rhythmic": "满庭芳"
  }, 
  {
    "author": "史浩", 
    "content": "复拥旌麾，重歌褥裤，满城长自春容。\n绅耆旧，欢溢笑谈中。\n尽道邦君恺悌，逍遥遂、湖海遐踪。\n今朝会，公真乐善，屈意与人同。\n恩勤，东道主，挥金汉傅，怀绶朱公。\n引群仙环拱，欲寿吾翁。\n春瓮初澄盎绿，春衫更、轻染香红。\n持杯愿，归登绛阙，花萼醉春风。", 
    "rhythmic": "满庭芳"
  }, 
  {
    "author": "史浩", 
    "content": "鹤冷风亭，鸿迷烟渚，晓来雪意填空。\n酿成佳瑞，端为兆年丰。\n况有神娲妙手，调和得、云彩皆同。\n楼台上，铺琼缀玉，随步广寒宫。\n天公。\n开地轴，八混一，莫辨堤封。\n又须教、归禽狡兽沈踪。\n坐见花敷万木，谁知道、春已输工。\n三杯酒，西湖父老，相与话时雍。", 
    "rhythmic": "满庭芳"
  }, 
  {
    "author": "史浩", 
    "content": "翠竹茎疏，碧溪流浅，绮窗为尔时开。\n依稀远岸，才见一点寒梅。\n冷定半疑是雪，因风还度暗香来。\n醉清兴，瘦策过桥，黄帽青鞋。\n繁枝正微雨後，似怨人知晚，泪冰腮。\n殷勤百绕，留连踏遍莓苔。", 
    "rhythmic": "庆清朝"
  }, 
  {
    "author": "史浩", 
    "content": "清淡无限，林下逢人少。\n骑马踏红尘，恁区区、何时是了。\n名场利海，毕竟白头翁，山簇翠，水拖蓝，只个生涯好。\n君侯洒落，卜筑开冰沼。\n三径直危楼，遍岩隈、幽花香草。\n风勾月引，馀事作诗人，词歌雪，气凌云，寒瘦伦郊岛。", 
    "rhythmic": "蓦山溪"
  }, 
  {
    "author": "史浩", 
    "content": "玉姬曾向瑶池舞。\n轻掷霓裳忤王母。\n从此烟消飞鹤驭。\n一来人世，有缘相遇，得得为鸳侣。\n年年此际霞觞举。\n彩笔香笺染新句。", 
    "rhythmic": "青玉案"
  }, 
  {
    "author": "史浩", 
    "content": "涌金斜转青云路。\n溯衮衮、红尘去。\n春色勾牵知几度。\n月帘风幌，有人应在，唾线馀香处。\n年来不梦巫山暮。\n但苦忆、江南断肠句。", 
    "rhythmic": "青玉案"
  }, 
  {
    "author": "史浩", 
    "content": "年来减却风情大。\n百样收心待不作。\n恰恨仙翁停画舸。\n雪中把酒，美人频为，浅破樱桃颗。\n清歌谁许阳春和。\n悄不放、遥空片云过。", 
    "rhythmic": "青玉案"
  }, 
  {
    "author": "史浩", 
    "content": "红蓼千堤挺蕊，苍梧一叶辞柯。\n夜阑清露泻银河。\n洗出芙蓉半朵。\n解带初开粉面，绕梁还听珠歌。\n心期端的在秋波。\n想得今宵只我。", 
    "rhythmic": "西江月"
  }, 
  {
    "author": "史浩", 
    "content": "凤阙朱旗展，弄罢五弦，南薰敲竹。\n雨糁桃蹊，钱浮荷沼，一瞬染成新绿。\n玉皇香案吏，曾是时、鹤飞江国。\n对此际，每丹霄效瑞，非烟郁郁。\n卜筑。\n陶山曲，风榭月台，图画应难足。\n绿绮春浓，青蛇星烂，肯便稳栖烟麓。\n玳筵称寿，清皓齿、霏霏珠玉。\n竞屈指，看芝封紫检，鸣驺入谷。", 
    "rhythmic": "喜迁莺"
  }, 
  {
    "author": "史浩", 
    "content": "征鸿回北。\n正雪洗烧痕，千岩匀绿。\n鱼纵新漪，梅繁断岸，春到鉴湖一曲。\n满城绣帘珠幌，暖响聒天丝竹。\n渐向晚，放芙蕖千顷，交辉华烛。\n贤牧。\n棠阴静，康阜政成，褒诏来黄屋。\n玉笋光寒，紫荷香润，人道此装须趣。\n且出催花银漏，恣饮宝觥。\n向明岁，看传柑归去，腰横金粟。", 
    "rhythmic": "喜迁莺"
  }, 
  {
    "author": "史浩", 
    "content": "才过元夕。\n送宴赏未阑，欢娱无极。\n且莫收灯，仍休止酒，留取凤笙龙笛。\n金马玉堂学士，当此同开华席。\n最堪爱，是兰膏光在，金连壁。\n难觅。\n交欢处，杯吸百川，雅量皆敌。\n老子衰迟，居然怀感，厚意怎生酬得。\n况已倦游客路，一志归安泉石。\n但屈指，愿诸贤衮绣，联飞鹏翼。", 
    "rhythmic": "喜迁莺"
  }, 
  {
    "author": "史浩", 
    "content": "谯门残月。\n正画角晓寒，梅花吹彻。\n瑞日烘云，和风解冻，青帝乍临东阙。\n暖响土牛箫鼓，夹路珠帘高揭。\n最好是，看彩幡金胜，钗头双结。\n奇绝。\n开宴处，珠履玳簪，俎豆争罗列。\n舞袖翩翻，歌声缥缈，压倒柳腰莺舌。\n劝我应时纳祜，还把金炉香。\n愿岁岁，这一卮春酒，长陪佳节。", 
    "rhythmic": "喜迁莺"
  }, 
  {
    "author": "史浩", 
    "content": "雪消春浅。\n听爆竹送穷，椒花待旦，系马合簪，鸣鸦列炬，几处玳筵开宴。\n介我百千眉寿，齐捧玉壶金盏。\n最奇绝，是小桃新坼，争妍粉面。\n女伴。\n频告语，守岁通宵，莫放笙歌散。\n酒晕朝霞，寒欺重翠，却忆凤屏香暖。\n笑拂满身花影，遥指珠帘深院。\n待到了，道一声稳睡，明年相见。", 
    "rhythmic": "喜迁莺"
  }, 
  {
    "author": "史浩", 
    "content": "凭高寓目。\n爱屹起四窗，云南云北。\n缥缈烟霞，萧森松竹，多少洞天岩谷。\n著向十洲三岛，入海何妨登陆。\n要知处，在皇家新赐，西湖一曲。\n林麓。\n真胜概，樊榭鹿亭，百卉生幽馥。\n绿绮春浓，青蛇星烂，隔断世间尘俗。\n笑呼羡门俦侣，时引宝觞。\n醉和醒，但南山之寿，难忘勤祝。", 
    "rhythmic": "喜迁莺"
  }, 
  {
    "author": "史浩", 
    "content": "我为劳生，自怜浪迹天涯遍。\n如今春换。\n又是孤萍断。\n谁信年时，老子情非浅。\n思量见。\n画楼天远。\n花倚夕阳院。", 
    "rhythmic": "点绛唇"
  }, 
  {
    "author": "史浩", 
    "content": "千里欢谣，使君美政高三辅。\n沸天箫鼓。\n笑拥锋车去。\n卧辙攀辕，漫拟双旌住。\n还知否。\n禁林深处。\n已辟金闺路。", 
    "rhythmic": "点绛唇"
  }, 
  {
    "author": "史浩", 
    "content": "翠幄园林，火云方绽南薰起。\n玉轮天外。\n夜色凉如水。\n况有清歌，劝我尊浮蚁。\n拚沈醉。\n万花丛里。\n一枕朦胧睡。", 
    "rhythmic": "点绛唇"
  }, 
  {
    "author": "史浩", 
    "content": "曾到蟾宫，玉轮乞得长随手。\n数声轻叩。\n已有锵琼玖。\n最好长清，浑不惊秋候。\n歌阑後。\n那回辞酒。\n笑把遮檀口。", 
    "rhythmic": "点绛唇"
  }, 
  {
    "author": "史浩", 
    "content": "喜阳和应律，启佳气、满寰瀛。\n正雪洗疏梅，云浮淡月，昨夜生明。\n熊罴信占梦好，当年相阀再蟠英。\n收拾仙风道韵，萃兹一点台星。\n功名。\n壮岁逢真。\n主紫橐、耀西清。\n向玉笋光中，瑶林宴里，来拥双旌。", 
    "rhythmic": "木兰花慢"
  }, 
  {
    "author": "史浩", 
    "content": "衮绣蝉联三重客，朝回晓日。\n绿杨门巷拥花骢。\n喜承天上语，来作主人公。\n况值瑶林风露爽，冰轮碾上晴空。\n桂香和影堕金锺。\n莫辞通夕醉，明日是秋中。", 
    "rhythmic": "临江仙"
  }, 
  {
    "author": "史浩", 
    "content": "槛竹敲风初破睡，楚台梦雨精神。\n背屏斜映小腰身。\n山明双翦水，香满一钗云。\n炉袅金丝帘地，绮窗秋静无尘。\n半钩春笋带湘筠。\n兰亭初写就，愁杀卫夫人。", 
    "rhythmic": "临江仙"
  }, 
  {
    "author": "史浩", 
    "content": "绣幕罗裙风冉冉，象床毡幄低垂。\n兽炉香袅锦屏围。\n不贪钿枕，偏爱倚花枝。\n软玉红绡轻暖透，温温翠袖扶持。\n正安稳坐移时。\n雨云忘峡梦，身境是瑶池。", 
    "rhythmic": "临江仙"
  }, 
  {
    "author": "史浩", 
    "content": "画角梅花曲未终。\n霜严飞落五更风。\n谁知林外鸡三唱，推出红轮海上峰。\n官一品，禄千锺。\n此时分付荷重瞳。\n更教赐子云南境，绝胜湖边九里松。", 
    "rhythmic": "鹧鸪天"
  }, 
  {
    "author": "史浩", 
    "content": "我本飘然出岫云。\n挂冠归去岸纶巾。\n但教名利休缰锁，心地何时不是春。\n竹叶美，菊花新。\n百杯且听绕梁尘。\n故乡父老应相贺，林下方今见一人。", 
    "rhythmic": "鹧鸪天"
  }, 
  {
    "author": "史浩", 
    "content": "孔雀双飞敞画屏。\n锦花茵上舞娉婷。\n红绡袖暖琉璃滑，金鸭炉香椒桂馨。\n丹脸渥，秀眉青。\n平生阴德在遐龄。\n如今便好添龟鹤，元是南箕一寿星。", 
    "rhythmic": "鹧鸪天"
  }, 
  {
    "author": "史浩", 
    "content": "晓日花露稀。\n明光已报敞金扉。\n三千彩仗翔鸾舞，数百银袍振鹭飞。\n开雉扇，正垂衣。\n奏篇初得上彤墀。\n胪传绕殿天颜喜，先折东风第一枝。", 
    "rhythmic": "鹧鸪天"
  }, 
  {
    "author": "史浩", 
    "content": "桂影团团光正满。\n更似菱花，齐把匀娇面。\n非镜非蟾君细看。\n元来却是吴姬扇。\n一曲阳春犹未遍。\n惊落梁尘，不数莺喉啭。\n好著红绡笼玉腕。\n轻敲引入笙歌院。", 
    "rhythmic": "蝶恋花"
  }, 
  {
    "author": "史浩", 
    "content": "霞霄丹阙，瑞霭佳气，青葱如绮。\n才半月、东君雨露，无限韶华生宝砌。\n渐向晚、放烛龙掀舞，周币红蕖绀蕊。\n况对峙、鳌峰，不隔蓬莱弱水。\n圣主有乐升平意。\n引芝华、双辇凝翠。\n纷万俗、歌谣弦管，声混莺吟喧凤吹。\n更漏永、正冰轮掩映，光接康衢万里。\n似移下、一天星斗，妆点都城表里。\n清警跸、忽登楼，簇彩仗、锦襦丝履。\n看柑传万颗，恩浃王公近侍。\n散异卉覆千官醉。", 
    "rhythmic": "宝鼎现"
  }, 
  {
    "author": "史浩", 
    "content": "当年尚父，一个便兴周。\n今十倍，更何忧。\n冲融道貌丹为脸，扶疏漆发黑盈头。\n世方知，非熊老，聚吾州。\n有智略、可从兹日用，有志愿、可从兹日酬。\n天付我，怎教休。", 
    "rhythmic": "最高楼"
  }, 
  {
    "author": "史浩", 
    "content": "莫嫌春浅。\n寒威俱敛。\n阳和至此时方见。\n木君敷令，把雪霜扫断。\n要集德星胜伴。\n为有仙翁，正尔名喧蕃汉。\n眉寿比、聃彭更远。", 
    "rhythmic": "明月逐人来"
  }, 
  {
    "author": "史浩", 
    "content": "歌舌莺娇，舞腰蜂细。\n华堂是处皆颐指。\n四弦独擅席中春，移船出塞声能继。\n慢拈幽情，轻拢柔思。\n其中有口传心事。\n主人灯火下楼时，偏渠领略深深意。", 
    "rhythmic": "踏莎行"
  }, 
  {
    "author": "史浩", 
    "content": "双蛟画鼓催，一水银蟾满。\n见夺锦标回，却倚花枝看。\n已擘冷金笺，更酹玻璃碗。\n归去诧乡关，不负平生眼。", 
    "rhythmic": "生查子"
  }, 
  {
    "author": "史浩", 
    "content": "片帆初落甬勾东。\n碧湖空。\n满汀风。\n回首一川，银浪孤篷。\n且驾两椽烟雨里，凭曲槛，空。\n闲移拄杖上晴峰。\n莫匆匆。\n伴冥鸿。", 
    "rhythmic": "江城子"
  }, 
  {
    "author": "史浩", 
    "content": "祝寿祝寿。\n筵开锦绣。\n拈起香来玉也似手。\n拈起盏来金也似酒。\n祝寿祝寿。\n命比乾坤久。\n长寿长寿。\n松椿自此碧森森底茂。\n乌兔从他汨轳轳底走。\n长寿长寿。", 
    "rhythmic": "浪淘沙令"
  }, 
  {
    "author": "史浩", 
    "content": "霁光春未晓。\n拥绛蜡攒星，霜蹄轻袅。\n皇居耸云杪。\n霭祥烟瑞气，青葱缭绕。\n金门羽葆。\n听胪唱、千官并到。\n庆三朝、雉扇开时，拜舞仰瞻天表。\n荣耀。\n万方图籍，四裔明王，赆珍宝。\n椒盘颂好。\n称寿，祝难老。\n更传宣锡坐，钧天妙乐，声遏行运缥缈。\n逗归来、酒晕生霞，此恩怎报。", 
    "rhythmic": "瑞鹤仙"
  }, 
  {
    "author": "史浩", 
    "content": "翠空缥缈虚无，算唯海上蓬瀛好。\n琼瑶宫阙，蕊珠台榭，玲珑缭绕。\n弱水沈冥，瑞云遮隔，几人曾到。\n四明中，自有神仙洞府，烟霞里、知多少。\n堪笑当年狂客，爱休官、何须入道。\n婆娑绿发垂肩，著甚黄冠乌帽。\n花底金船，月边玉局，尽能迟老。\n待丹成九转，飘然驾鹤，却游三岛。", 
    "rhythmic": "水龙吟"
  }, 
  {
    "author": "史浩", 
    "content": "平湖渺渺烟波，是中只许神仙住。\n人间空爱，夭桃繁李，雪飞红雨。\n谁信壶天，靓妆玉貌，春光容与。\n似佳人才子，青冥步稳，同携手、成欢聚。\n老子时来宴赏，拥笙歌、留连尊俎。\n乌纱压倒，香云簪遍，知他几度。\n多谢东君，肯教满架，长情相处。\n更须拚痛饮，年年此际，作芳菲主。", 
    "rhythmic": "水龙吟"
  }, 
  {
    "author": "史浩", 
    "content": "鄞有壶天，景传图画，声著海县。\n四面攒峰，皆七十二，各在窗中见。\n祥云拥蔽，飞泉缭绕，咫尺似天涯远。\n如今向、仙家觅得，挈来十洲东畔。\n虚无缥缈，蓬莱方丈，所喜只居隔岸。\n羽垂珠，琼车织翠，长是陪嘉宴。\n豺狼远迹，风波不作，日月御轮须缓。\n且衔杯、称贤乐圣，度兹岁晚。", 
    "rhythmic": "永遇乐"
  }, 
  {
    "author": "史浩", 
    "content": "瑞云绕。\n四窗好。\n何须隔水寻蓬岛。\n日常晓。\n春不老。\n玉蕊楼台，果是无尘到。\n没智巧。\n没华妙。\n个中只喜风波少。\n清尊倒。", 
    "rhythmic": "迎仙客"
  }, 
  {
    "author": "史浩", 
    "content": "一箭舜弦风，向晓来、轻寒初报麦秀。\n蝶股歇花须，韶光老，莺声倦闻呼友。\n池塘绿暗，数竿粉节天然瘦。\n对兹美景，爱清歌妙曲，千锺芳酒。\n谁知别是壶中，缭画阁朱栏，烟谷云岫。\n三岛十洲东，青霄上，神工幻成岩窦。\n瑶台阆苑，翠旌羽葆频相就。\n世凡洗断，教乌兔从今，迟迟飞走。", 
    "rhythmic": "南浦"
  }, 
  {
    "author": "史浩", 
    "content": "三岛烟霞，十洲风月，四明古号仙乡。\n萦纡雉堞，中涵一片湖光。\n绕岸异卉奇芳。\n跨虹桥、隐映垂杨。\n玉楼珠阁，冰帘卷起，无限红妆。\n龙舟两两飞扬。\n见飘翻绣旗，歌杂笙簧。\n清尊满泛，休辞饮到斜阳。\n直须画蜡荧煌。", 
    "rhythmic": "夜合花"
  }, 
  {
    "author": "史浩", 
    "content": "夕阳影里东风软，骄马趁香车。\n看花妆镜，藏春绣幕，百万人家。\n夜阑归去，星繁绛蜡，珠翠鲜华。\n笙歌不散，疏锺隐隐，月在梅丫。", 
    "rhythmic": "人月圆"
  }, 
  {
    "author": "史浩", 
    "content": "骄云不向天边聚，密雪自飞空。\n佳人纤手，霎时造化，珠走盘中。\n六街灯市，争圆斗小，玉碗频供。\n香浮兰麝，寒消齿颊，粉脸生红。", 
    "rhythmic": "人月圆"
  }, 
  {
    "author": "史浩", 
    "content": "一箭和风，熏许多春意。\n闹蛾儿、满城都是。\n向深闺，争翦碎、吴绫蜀绮。\n点妆成，分明是、粉须香翅。\n玉容似花，全胜故园桃李。\n最相宜、鬓云秋水。", 
    "rhythmic": "粉蝶儿"
  }, 
  {
    "author": "史浩", 
    "content": "玉屑轻盈，鲛绡霎时铺遍。\n看仙娥、骋些神变。\n咄嗟间，如撒下、真珠一串。\n火方然，汤初滚、尽浮锅面。\n歌楼酒垆，今宵任伊索唤。\n那佳人、怎生得见。", 
    "rhythmic": "粉蝶儿"
  }, 
  {
    "author": "史浩", 
    "content": "云淡天低，疏雨乍霁，桃溪嫩绿蒙茸。\n珠帘映画毂，金勒耀花骢。\n绕湖上、罗衣隘香风。\n擘波双引蛟龙。\n寻奇处，高标锦段，各骋英雄。\n缥缈初登彩舫，箫鼓沸，群仙玉佩丁东。\n夕阳中、拚一饮千锺。", 
    "rhythmic": "教池回"
  }, 
  {
    "author": "史浩", 
    "content": "小院春风不老。\n鹊碧霓裳缥缈。\n雪脸间朱颜，各自一般轻妙。\n忒掉。\n忒掉。\n真个一双两好。", 
    "rhythmic": "如梦令"
  }, 
  {
    "author": "史浩", 
    "content": "琼肌太白，浅著鹅黄罩。\n金缕檀心更天巧。\n算同时、虽有似火红榴，争比得、淡妆伊家轻妙。\n兴来清赏处，无限真香，可惜生教生闽峤。\n这消息、纵使移向蒸沈，终不似凭栏，披襟一笑。\n若归去长安诧标容，单道胜、酴水仙风貌。", 
    "rhythmic": "洞仙歌"
  }, 
  {
    "author": "史浩", 
    "content": "纪今辰高会，屈指三朝，更逢重九。\n珠履瑶簪，聚一天星斗。\n菊蕊含芳，桂花笼艳，有美容争秀。\n衮绣堂中，蓬壶影里，异香喷兽。\n况是清朝，太平真主，治享雍熙，眷深耆旧。\n恩锡兼金，遣星轺东走。", 
    "rhythmic": "醉蓬莱"
  }, 
  {
    "author": "史浩", 
    "content": "风收淅沥，雾隐森罗。\n群山万玉嵯峨。\n禁街车马，银杯缟带相过。\n胥涛晚来息怒，练光浮、都不扬波。\n最好处，是渔翁归去，鼓棹披蓑。\n况是东堂锡宴，龙墀骤，貂宣劝金荷。\n庆此嘉瑞，明岁黍应多。\n天家预知混一，把琼瑶、铺遍山河。\n这宴饮，罄华戎、同醉泰和。", 
    "rhythmic": "声声慢"
  }, 
  {
    "author": "史浩", 
    "content": "玉露，秋色似画，东堂宴席初开。\n红萸泛寿，紫菊上妆台。\n倚栏见、新雁已南来。\n落霞孤鹜徘徊。\n最奇处，重阳将近，凉满襟怀。\n萧洒秀眉，华发丹脸，映双瞳、的如孩。\n擘香笺、听丽句新裁。", 
    "rhythmic": "秋蕊香"
  }, 
  {
    "author": "史浩", 
    "content": "春恨不禁听杜宇。\n买舟忽觅东鄞路。\n一笑轻帆同野渡。\n频回顾。\n吴山夜岫俱眉妩。\n何事匆匆分袂去。\n夫君小隐临烟渚。\n明夜月华来竹坞。\n相思处。\n还应梦属清江橹。", 
    "rhythmic": "渔家傲"
  }, 
  {
    "author": "史浩", 
    "content": "迟日轻阴，雨初收，花枝湿红犹滴。\n玉镫绣鞯，才得新晴，柳岸往来如织。\n画楼几处珠帘卷，风光遍、神仙瑶席。\n萃佳景，分明管领，一陂澄碧。\n忽见波涛激。\n苍烟际、双龙起为敌。\n桂楫拨云，鼍鼓轰雷，竞夺锦标千尺。", 
    "rhythmic": "花心动"
  }, 
  {
    "author": "史浩", 
    "content": "雪中蓓蕾嫣然，美人莫恨春容少。\n化工消息，只须些子，阳和便了。\n文杏徒繁，牡丹虽贵，敢夸妍妙。\n看冰肌玉骨，诗家漫道，银蟾莹、白驹皎。\n楼上角声催晓。\n是东皇、丝纶新草。\n青旗苍辂，欲临东阙，遣伊先到。\n排斥风霜，扫除氛雾，直教闻早。\n算功高调鼎，不如竹外，一枝斜好。", 
    "rhythmic": "水龙吟"
  }, 
  {
    "author": "史浩", 
    "content": "是花堪爱惜。\n谢天教、花信添花颜色。\n花红衬花碧。\n灿朝阳花露，鲛珠频滴。\n花光的。\n映花下、□茵百尺。\n趁花时，手拈花枝，饱嗅此花消息。\n常恐，一番花褪，失了花容，怎生寻觅。\n花神效力。\n将花貌，尽留得。\n更移花并植，仙家玉圃，不许花阴过隙。\n向花前，长把蕉花，为花主席。", 
    "rhythmic": "瑞鹤仙"
  }, 
  {
    "author": "史浩", 
    "content": "三春正美。\n是霁景融和，韶华如绮。\n夹岸香红，登墙粉白，开遍故园桃李。\n画舸绣帘高卷，锦毂朱轩低倚。\n对此际，向池台好处，争倾绿蚁。\n醉里。\n须醒悟，些子芳菲，造物都谩你。\n一瞬光阴，霎时蜂蝶，还付落花流水。\n我有大丹九转，真个长春不死。\n待得了，把高歌清赏，随缘而已。", 
    "rhythmic": "喜迁莺"
  }, 
  {
    "author": "史浩", 
    "content": "提壶漫欲寻芳去。\n桃红柳绿年年事。\n唯有列仙翁。\n清明本在躬。\n何须从外讨。\n皮里阳秋好。\n堪羡个中人。\n无时不是春。", 
    "rhythmic": "菩萨蛮"
  }, 
  {
    "author": "史浩", 
    "content": "天气正清和，庆西乾、释迦如来出世。\n毓质向金盆，祥云布、层霄九龙喷水。\n东传震旦，正令此日人人记。\n露盘百卉拥金容，香汤争来拂洗。\n谁知这个因缘，化众生令求，尘埃脱离。\n一点本昭昭，当须向、兹时便知瞥地。\n何烦费手，自然作个惺惺底。\n若犹未晤，且管令师僧，八丈十二。", 
    "rhythmic": "南浦"
  }, 
  {
    "author": "史浩", 
    "content": "银涛渐溢江南路。\n泛短棹、轻帆去。\n破块跳珠知几度。\n竹窗新粉，藕池香碧，应在云深处。\n萧萧鹤发虽云暮。\n曾得神仙悟真句。", 
    "rhythmic": "青玉案"
  }, 
  {
    "author": "史浩", 
    "content": "槐夏阴浓，笋成竿、红榴正堪攀折。\n菖碎琼，角黍堆金，又赏一年佳节。\n宝觥交劝殷勤愿，把玉腕、彩丝双结。\n最好是，龙舟竞夺，锦标方彻。\n此意凭谁向说。\n纷两岸，游人强生区别。\n胜负既分，些个悲欢，过眼尽归休歇。", 
    "rhythmic": "花心动"
  }, 
  {
    "author": "史浩", 
    "content": "符玉搔头，艾虎青丝鬓。\n一曲清歌倒酒莲，尚有香蒲晕。\n角簟碧纱厨，挥扇消烦闷。\n唯有先生心地凉，不怕炎曦近。", 
    "rhythmic": "卜算子"
  }, 
  {
    "author": "史浩", 
    "content": "日永绣工，减却一线，节临短至。\n幸有杯盘，随分快乐，□得醺醺醉。\n寻思尘世，寒来暑往，冻极又还热炽。\n恰如个、脾家疟疾，比著略长些子。\n人生百岁，一年一发，且是不通医治。\n两鬓青丝，皆伊染就，今已星星地。\n除非炉内，龙盘虎绕，养得大丹神水。\n却从他、阴阳自变，卦分泰否。", 
    "rhythmic": "永遇乐"
  }, 
  {
    "author": "史浩", 
    "content": "金乌玉兔，时当几望，只是光明相与。\n天孙河鼓事应同，又启比、人间男女。\n精神契合，风云交际，不在一宵欢聚。\n乘槎曾得问星津，为我说、因缘如此。", 
    "rhythmic": "鹊桥仙"
  }, 
  {
    "author": "史浩", 
    "content": "霁天风露好。\n乍暑退西郊，凉生秋早。\n银潢炯云杪。\n拥香车鹊翅，凌波初到。\n清歌缥缈。\n凭危阁、新蟾吐曜。\n有盈尊美酒，蛛丝钿合，拜舞竞分天巧。\n堪笑。\n世间痴绝，不识人中，拙是珍宝。\n多愁易老。\n都缘是，不闻道。\n骋些儿机智，遭他驱使，毕竟辛勤到了。\n又何如，百事无能，是非较少。", 
    "rhythmic": "瑞鹤仙"
  }, 
  {
    "author": "史浩", 
    "content": "碧天似水，看常娥摩出，一轮寒璧。\n桂魄扶疏光照耀，尘界都成银色。\n万象森罗，羞明卷彩，黯淡唯今夕。\n风高露重，井梧湿翠时滴。\n谁信鹤发婆娑，峰真隐，对影为三益。\n虎绕龙盘丹就後，一颗清辉的国。\n不养银蟾，不关玉兔，到处无亏蚀。\n三千行满，也能飞上璇极。", 
    "rhythmic": "念奴娇"
  }, 
  {
    "author": "史浩", 
    "content": "过横塘。\n见红妆翠盖，柄柄擎香。\n月娥有意，暮霭收尽银潢。\n一轮高挂，且放同、千里清光。\n秋中气爽天凉。\n露凝玉臂，风拂云裳。\n老子通宵不忍睡，把青尊小酌，仍更思量。\n自家活计，幸有无限珍藏。\n大千世界，静极後、普现十方。", 
    "rhythmic": "芰荷香"
  }, 
  {
    "author": "史浩", 
    "content": "池台非雾。\n缥缈双溪路。\n家在江南佳丽处。\n看取谢公风度。\n蟠桃酒酝千秋。\n金焦欲上迟留。\n笑待锦花上，双鸾舞彻梁州。", 
    "rhythmic": "清平乐"
  }, 
  {
    "author": "史浩", 
    "content": "翠蛾雪柳。\n鬓影春风透。\n灯火千门辉绮绣。\n移下一天星斗。\n剩拚连夜欢游。\n金波欲上迟留。\n且看香梅影底，双鸾舞彻梁州。", 
    "rhythmic": "清平乐"
  }, 
  {
    "author": "史浩", 
    "content": "石头虎踞。\n骄虏何能渡。\n曾是六朝雄胜处。\n瑞绕碧江云路。\n当时霸国多贤。\n风流只解遗鞭。\n便好扬北伐，举头即见长安。", 
    "rhythmic": "清平乐"
  }, 
  {
    "author": "史浩", 
    "content": "万花如绣。\n淑景熏晴昼。\n一曲齐称千岁寿。\n欢拥两行红袖。\n当年西府横翔。\n急流稳上仙乡。\n笑阅溪日月，行看尚父鹰扬。", 
    "rhythmic": "清平乐"
  }, 
  {
    "author": "史浩", 
    "content": "槐庭元老。\n四海真师表。\n曲为故人敦久要。\n隔巷不嫌时到。\n虚堂已入凉。\n一觥为寿何辞。\n看即关河恢复，千秋永辅淳熙。", 
    "rhythmic": "清平乐"
  }, 
  {
    "author": "史浩", 
    "content": "当年桂籍。\n同展摩云翼。\n位冠洪枢情似昔。\n肯共一尊瑶席。\n经纶素韫胸中。\n筹帷小试成功。\n已殄黄池小丑，行收沙漠肤功。", 
    "rhythmic": "清平乐"
  }, 
  {
    "author": "史浩", 
    "content": "吾皇睿哲。\n廷有真三杰。\n同向清时扬茂烈。\n掩迹皋陶夔契。\n联镳忽访山樊。\n凉生花底清尊。\n太史明朝日奏，台星皆聚柴门。", 
    "rhythmic": "清平乐"
  }, 
  {
    "author": "史浩", 
    "content": "南阳宾友。\n道旧须尊酒。\n一曲为公千岁寿。\n弦索春风纤手。\n忠谋黼黻明昌。\n英词锦绣甘肠。\n帝所盛推颇牧，人间尤重班扬。", 
    "rhythmic": "清平乐"
  }, 
  {
    "author": "史浩", 
    "content": "冻云著地静无风。\n簌蔌坠遥空。\n无限人间险秽，一时为尔包容。", 
    "rhythmic": "朝中措"
  }, 
  {
    "author": "史浩", 
    "content": "东篱寿菊金犹浅。\n对南山、把酒开新宴。\n绛阙丛霄，玉书丹篆。\n坐间俱是神仙伴。\n童颜绿发何曾变。\n喜婴儿姹女交相恋。", 
    "rhythmic": "七娘子"
  }, 
  {
    "author": "史浩", 
    "content": "秋光将老。\n黄花开早。\n露清晓，金钱万叠犹小。\n簪遍碧云鬟，压倒乌纱帽。\n更把来、玉觞同。\n过□添炉鼎，朱颜愈少。\n壮道骨，长仙风，养成灵宝。", 
    "rhythmic": "惜黄花"
  }, 
  {
    "author": "史浩", 
    "content": "翠馆银罂下紫清。\n内家闻说庆嘉平。\n柳条萱草眼偏明。\n小阁数杯成酩酊，醒来不爱佩环声。\n为通幽梦到蓬瀛。", 
    "rhythmic": "浣溪沙"
  }, 
  {
    "author": "史浩", 
    "content": "腊月正当三十夜，几人到此惺惺。\n一轮明月本圆明。\n朗然无挂碍，何用问前程。\n况有长生真秘□，岁华虽换休惊。\n但将歌酒乐升平。\n尘缘如未了，明日贺新正。", 
    "rhythmic": "临江仙"
  }, 
  {
    "author": "史浩", 
    "content": "结柳送穷文，驱傩吓鬼。\n爆火熏天漫儿戏。\n自家炉鼎，有却冷清清地。\n腊月三十日，如何避。\n且与做些，神仙活计。\n铅汞收添结灵水。\n跳丸日月，一任东生西委。\n玉颜长向此，迎新岁。", 
    "rhythmic": "感皇恩"
  }, 
  {
    "author": "史浩", 
    "content": "梅萼冰融，柳丝金浅，绪风还报初春。\n木君青旆，猎猎下苍。\n亲捧虚皇妙旨，将枯朽、咸与维新。\n须臾见，芳郊乐圃，生气遍无垠。\n青丝，行白玉，一杯介寿，红浪粼粼。\n便安排歌舞，蝶翅莺唇。\n别有神仙窟宅，乾坤内、充满氤氲。\n功成处，花开不老，酒熟镇甘醇。", 
    "rhythmic": "满庭芳"
  }, 
  {
    "author": "史浩", 
    "content": "光阴转指。\n百岁知能几。\n儿时童稚，老来将耄矣。\n就中些子强壮，又被浮名牵系。\n良辰尽成轻弃。\n此何理。\n若有惺惺活底，必解自为计。\n清尊在手，且须拚烂醉。", 
    "rhythmic": "扑胡蝶・扑蝴蝶"
  }, 
  {
    "author": "史浩", 
    "content": "玉瓮新醅翻绿蚁。\n滴滴真珠，便有香浮鼻。\n欲把盈尊成雅会。\n更须寻个无愁地。\n况是赏心多乐事。\n美景良辰，又复来相值。\n料得天家深有意。\n教人长寿花前醉。", 
    "rhythmic": "蝶恋花"
  }, 
  {
    "author": "史浩", 
    "content": "自古圣贤皆寂寞，祗教饮者留名。\n万花丛里酒如渑。\n池台仍旧贯，歌管有新声。\n欲识醉乡真乐地，全胜方丈蓬瀛。\n是非荣辱不关情。\n百杯须痛饮，一枕拚春酲。", 
    "rhythmic": "临江仙"
  }, 
  {
    "author": "史浩", 
    "content": "一盏阳和，分明至珍无价。\n解教人、哩哩。\n把胸中，些磊块，一时熔化。\n悟从前，恁区区，总成虚假。\n何妨竟夕，交酬玉觞金。\n更休辞、醉眠花下。", 
    "rhythmic": "粉蝶儿"
  }, 
  {
    "author": "史浩", 
    "content": "瑞烟笼绣幕。\n正玳席欢燕，觥筹交错。\n高情动寥廓。\n恣清谈雄辩，珠玑频落。\n锵锵妙乐。\n且赢取、升平快乐。\n又何辞、醉玉颓山，是处有人扶著。\n追念抟风微利，画饼浮名，久成离索。\n输忠素约。\n没材具，漫担阁。\n怅良辰美景，花前月下，空把欢游蹉却。\n到如今、对酒当歌，怎休领略。", 
    "rhythmic": "瑞鹤仙"
  }, 
  {
    "author": "史浩", 
    "content": "桃李繁华，芰荷清净，景物相继。\n霜後橙黄，雪中梅绽，迤逦春还至。\n寻思天气，寒暄凉燠，各有一时乐地。\n如何被、浮名牵役，此欢逐成抛弃。\n如今醒也，扁舟短棹，更有篮舆胡倚。\n到处为家，山肴社酒，野老为宾侣。\n三杯之後，吴歌楚舞，忘却曳金穿履。\n虽逢个、清朝贵客，也须共来一醉。", 
    "rhythmic": "永遇乐"
  }, 
  {
    "author": "史浩", 
    "content": "闲忙两字无多子。\n叹举世、皆由此。\n逐利争名忙者事。\n廛中得丧，仕中宠辱，无限非和是。\n谁人解识闲中味。\n雪月烟云自能致。", 
    "rhythmic": "青玉案"
  }, 
  {
    "author": "史浩", 
    "content": "和靖重湖，知章一曲，浙江左右为邻。\n绣鞯彩舰，只许日寻春。\n正好厌厌夜饮，都寂静、没个游人。\n夫何故，欢阑兴阻，只为隔城。\n堪嘉，唯甬水，回环雉堞，中峙三神。\n更楼台缭岸，花柳迷津。\n不惜频添画烛，更深看、舞上华。\n拚沈醉，从他咿喔，金距报凌晨。", 
    "rhythmic": "满庭芳"
  }, 
  {
    "author": "史浩", 
    "content": "柴作疏篱，茅编小屋，绕堤苦竹黄芦。\n老翁蜗处，却自乐清虚。\n理钓何妨钩直，据琴又、不管弦无。\n逍遥处，都捐世虑，忘我亦忘渠。\n雨馀。\n添美景，眉横山妩，脸媚花腴。\n笑凡间粉黛，浓抹轻涂。\n客至三杯薄酒，欲眠後、一枕蘧蘧。\n起来见，龟翻鹤舞，却是寿星图。", 
    "rhythmic": "满庭芳"
  }, 
  {
    "author": "史浩", 
    "content": "曾向泗滨浮玉质，也居十二峰前。\n飞来藓发尚如拳，郁纷因出岫，巧镂是谁镌。\n挈凭栏成胜赏，老夫亦自颓然。\n坐疑霭霭上瑶天。\n已为苏旱雨，却放老龙眠。", 
    "rhythmic": "临江仙"
  }, 
  {
    "author": "史浩", 
    "content": "枕不成眠，得句十分清绝。\n一夜酸风阁花，酝江天飞雪。\n晓来的看枝头，老蚌剖明月。\n帝所待调金鼎，莫教人轻折。", 
    "rhythmic": "好事近"
  }, 
  {
    "author": "史浩", 
    "content": "对竹擘吟笺，正是赏梅时节。\n便把这些清致，作东湖三绝。\n帝家金鼎待调羹，何似且休折。\n却爱玉楼清弄，褪霏霏香雪。", 
    "rhythmic": "好事近"
  }, 
  {
    "author": "史浩", 
    "content": "银潢耿耿，正露零仙掌，尘空天幕。\n碧玉扶疏□万朵，偏称水村山郭。\n巧酝檀英，密包金粟，只待清秋著。\n三春桃李，自应束在高阁。\n好是月窟奇标，东堂幽韵，不管西风恶。\n独立盈盈回首笑，白苇丹枫索索。\n折向冰壶，莫教纱帽，醉里轻簪却。\n浓芳长在，□疑身在云壑。", 
    "rhythmic": "念奴娇"
  }, 
  {
    "author": "史浩", 
    "content": "枝头蓓蕾，褪红绡微露，江南春色。\n多谢东风吹半朵，来入骚人瑶席。\n粉脸轻红，芳心羞吐，别有真消息。\n妆台帘卷，寿阳著意留得。\n好是雪满群山，玉纤频拈，泛清波文。\n深院相逢人尽道，标格都从天锡。\n梦蝶徒劳，霜禽休妒，争奈伊怜惜。\n高楼谁倚，寄言休为横笛。", 
    "rhythmic": "念奴娇"
  }, 
  {
    "author": "史浩", 
    "content": "银塘江上，展鲛绡初见，长天一色。\n风拭菱花光照眼，谁许红尘轻积。\n转盼冯夷，奔云起电，两岸惊涛拍。\n振空破地，水龙争喷吟笛。\n客有步江干，胸吞奇观，寄英词元白。\n素壁淋浪翻醉墨，飘洒神仙踪迹。\n好待波匀，横飞小艇，快引香筒碧。\n烟消月出，不眠拚了通夕。", 
    "rhythmic": "念奴娇"
  }, 
  {
    "author": "史浩", 
    "content": "腊天寒，晓风劲，幽香频吐。\n精神绰约，谁羡姑射居处。\n江南探春独步。\n恨无侣。\n微语。\n又谁管、雪势霜威埋妒。\n且图少陵东阁作诗苦。\n拟烦玉纤轻拗、宁相许。\n惜取。\n栏干遍倚，月淡黄昏，水边清浅，不放红尘染污。\n似名画手丹青，罢施缃素。\n不随艳卉，强媚韶光一瞬，飘荡无据。", 
    "rhythmic": "白苎"
  }, 
  {
    "author": "史浩", 
    "content": "一握钩儿能几何。\n弓弓珠蹙杏红罗。\n即时分惠谢奴哥。\n香压幽兰兰尚浅，样窥初月月仍多。\n只堪掌上恹琼波。", 
    "rhythmic": "浣溪沙"
  }, 
  {
    "author": "史浩", 
    "content": "珠履三千巧斗妍。\n就中弓窄只迁迁。\n恼伊袜转堪怜。\n舞罢有香留绣褥，步馀无迹在金莲。\n好随云雨楚峰前。", 
    "rhythmic": "浣溪沙"
  }, 
  {
    "author": "史浩", 
    "content": "湿翠湖山收晚烟。\n月华如练水如天。\n兴来催上钓鱼船。\n青箬一尊汀草畔，霜筠数曲渚花边。\n更於何处觅神仙。", 
    "rhythmic": "浣溪沙"
  }, 
  {
    "author": "史浩", 
    "content": "梁武憨痴达摩呆。\n个中消息岂容猜。\n九年面壁口慵开。\n双履却寻归路止，一花原不是君栽。\n这回枉了一遭来。", 
    "rhythmic": "浣溪沙"
  }, 
  {
    "author": "史浩", 
    "content": "索得玄珠也是呆。\n人人有分莫胡猜。\n顶门一眼镇长开。\n路断玉关无辙迹，雪埋葱岭没根栽。\n始称达摩不曾来。", 
    "rhythmic": "浣溪沙"
  }, 
  {
    "author": "史浩", 
    "content": "胜概朱楹俯碧湖。\n萧萧风月一尘无。\n只堪绿蚁满尊浮。\n况是小春天正爽，杖藜相与探梅初。\n半皴枝上未成珠。", 
    "rhythmic": "浣溪沙"
  }, 
  {
    "author": "史浩", 
    "content": "远岫数堆苍玉髻。\n平湖千顷碧琉璃。\n笙歌催我上船时。\n载月有如浮玉鉴，采莲还复拥燕脂。\n更於何处觅瑶池。", 
    "rhythmic": "浣溪沙"
  }, 
  {
    "author": "史浩", 
    "content": "报道东皇初弭节，芳思满凌晨。\n争看钗头彩胜新。\n金字写宜春。\n四坐行盘堆白玉，纤手自和匀。", 
    "rhythmic": "武陵春"
  }, 
  {
    "author": "史浩", 
    "content": "吾乡我里。\n偕老真无比。\n宴席展，欢声起。\n蕊宫仙子绕，玉砌莱衣戏。\n称贺处，眉心竞指朱书字。\n忆昔西周吕。\n年纪虽相似。\n独自个，谁为侣。\n如今双凤老，堪引同螺醉。\n彭祖寿，十分方一从头纪。", 
    "rhythmic": "千秋岁"
  }, 
  {
    "author": "史浩", 
    "content": "真隐先生，家居近在东湖。\n茅屋三椽，自有一种清虚。\n秫来酿酒，便无後、也解赊沽。\n只愁客至，不能拚此芳壶。\n且乐天真，醉乡里、无限欢娱。\n时倚花枝，困来著枕蘧蘧。", 
    "rhythmic": "新荷叶"
  }, 
  {
    "author": "史浩", 
    "content": "喜泉通碧。\n秫刈黄云，酿成芳酎。\n瑞霭凝香，更阳和锺秀。\n晓瓮寒光，夜槽清响，听颔珠频溜。\n昼锦堂深，聚星筵启，一觥为寿。\n况此神仙，蕊宫俦侣，玉殿英游，尽皆亲旧。\n赢得开怀，对良辰握手。", 
    "rhythmic": "醉蓬莱"
  }, 
  {
    "author": "史浩", 
    "content": "寥廓澄清。\n人正在、瑶台第一层。\n瑞霭深处，蕊宫掩映，金碧觚棱。\n异花非世种，蔼剩馥、紫雾飞腾。\n有仙驾，过吾庐环堵，少驻云。\n俄惊。\n重壶叠，顿然潇洒俗尘清。\n佩环声里，宝觥潋滟，舞态娉婷。\n祝言千岁寿，仍更予、五福川增。", 
    "rhythmic": "瑶台第一层"
  }, 
  {
    "author": "史浩", 
    "content": "摘索衣裳宫样。\n生得脸儿福相。\n容止忒精神，一似观音形像。\n归向。\n归向。\n见者擎拳合掌。", 
    "rhythmic": "如梦令"
  }, 
  {
    "author": "史浩", 
    "content": "粉脸霞生一缕。\n掩映绿云秋水。\n言语更雍容，具足十分娇美。\n无比。\n无比。\n要比除非镜里。", 
    "rhythmic": "如梦令"
  }, 
  {
    "author": "史浩", 
    "content": "红杏白梨肌理。\n时样新妆淡伫。\n真个是观音，少个杨枝净水。\n欢喜。\n欢喜。\n尽此一锺醇美。", 
    "rhythmic": "如梦令"
  }, 
  {
    "author": "史浩", 
    "content": "罗袜半钩新月。\n更把凤鞋珠结。\n步步著金莲，行得轻轻瞥瞥。\n难说。\n难说。\n真是世间奇绝。", 
    "rhythmic": "如梦令"
  }, 
  {
    "author": "史浩", 
    "content": "试把珠帘低卷。\n宛见梅妆粉面。\n绿绕更红围，齐捧瑶卮来劝。\n堪羡。\n堪羡。\n此是神仙阆苑。", 
    "rhythmic": "如梦令"
  }, 
  {
    "author": "史浩", 
    "content": "一笑尊前相语。\n莫遣良辰虚度。\n饮兴正浓时，兔碗聊分春露。\n留住。\n留住。\n催办後筵歌舞。", 
    "rhythmic": "如梦令"
  }, 
  {
    "author": "史浩", 
    "content": "藻涧蟾光动，松风蟹眼鸣。\n浓熏沈麝入金瓶。\n泻出温温一盏、涤烦膺。\n爽继云龙饼，香无芝术名。\n主人襟韵有馀清。\n不向今宵忘了、淡交情。", 
    "rhythmic": "南歌子"
  }, 
  {
    "author": "史浩", 
    "content": "小槽春酿香红。\n良辰飞盖相从。\n主人着意在金钟。\n茗碗作先容。\n欲到醉乡深处，应须仗、两腋香风。\n献酬高兴渺无穷。\n归骑莫匆匆。", 
    "rhythmic": "画堂春"
  }, 
  {
    "author": "史浩", 
    "content": "梦魂飞过屏山曲。\n见依旧、如花似玉。\n天寒翠袖依修竹。\n两点春山斗绿。\n披衣起、闲愁万斛。\n正月澹、梅花照屋。", 
    "rhythmic": "杏花天"
  }, 
  {
    "author": "史浩", 
    "content": "忆昔来时双髻小，如今云鬓堆鸦。\n绿窗冉冉度年华。\n秋波娇酒，春笋惯分茶。\n居士近来心绪懒，不堪老眼看花。\n画堂明月隔天涯。\n春风吹柳絮，知是落谁家。", 
    "rhythmic": "临江仙"
  }, 
  {
    "author": "史浩", 
    "content": "试凭阑干春欲暮，桃花点点胭脂。\n故山凝望水云迷。\n数堆苍玉髻，千顷碧琉璃。\n我本清都闲散客，蓬莱未是幽奇。\n明朝归去鹤齐飞。\n三山乘缥缈，海运到天池。", 
    "rhythmic": "临江仙"
  }, 
  {
    "author": "仲并", 
    "content": "庭梧叶密未惊秋。\n风雨潇潇特地愁。\n愁绪如丝无尽头。\n思悠悠。\n怅望王孙空倚楼。", 
    "rhythmic": "忆王孙"
  }, 
  {
    "author": "仲并", 
    "content": "秀出群儿，柳眉濯濯春庭院。\n不亲歌扇。\n弄笔勤书篆。\n翁已无能，老退惭面。\n欣同宴。\n坐来喜见。\n痛饮惊无算。", 
    "rhythmic": "点绛唇"
  }, 
  {
    "author": "仲并", 
    "content": "举案家风未肯低。\n清心端自秀深闺。\n芝兰玉树宁馨儿。\n早岁安禅灵照女，静中经卷手常携。\n声名要与断机齐。", 
    "rhythmic": "浣溪沙"
  }, 
  {
    "author": "仲并", 
    "content": "雅称诗人美孟都。\n清新幽韵比来无。\n新来学得绣工夫。\n经卷但知从阿母，醉来翁已要人扶。\n尚能把盏劝屠苏。", 
    "rhythmic": "浣溪沙"
  }, 
  {
    "author": "仲并", 
    "content": "说似当年老季伦。\n君家虽富客常贫。\n何曾一笑任吾真。\n酒满罢留天下士，词新空赋坐中春。\n谁能绝笔更书麟。", 
    "rhythmic": "浣溪沙"
  }, 
  {
    "author": "仲并", 
    "content": "宛如姑射人冰雪。\n知公不负佳风月。\n莫放漏声残。\n清风生坐间。\n赏春心未足。\n翦尽尊前烛。\n此乐自难忘。\n一觞还一觞。", 
    "rhythmic": "菩萨蛮"
  }, 
  {
    "author": "仲并", 
    "content": "二陆起云间，千载风流人物。\n未似一门三凤，向层霄联翼。\n贞元朝士苦无多，公今未华发。\n重向紫宸朝路，立鸾前列。", 
    "rhythmic": "好事近"
  }, 
  {
    "author": "仲并", 
    "content": "今古满胸中，韬略一时人杰。\n高卧溪山好处，迟十年斋钺。\n朱休傍武陵溪，梅花记曾别。\n早晚殿前归侍，总周庐千列。", 
    "rhythmic": "好事近"
  }, 
  {
    "author": "仲并", 
    "content": "淮上五分符，名在图书东壁。\n坐对书成多暇，写青箱千帙。\n一杯先为祝东风，丹诏来朝夕。\n何处称公挥翰，定北扉西掖。", 
    "rhythmic": "好事近"
  }, 
  {
    "author": "仲并", 
    "content": "阀阅盛中州，冠冕共推华族。\n耐久松筠交契，更襟怀金玉。\n诸儒皆自愧卢前，小试暂符竹。\n行看世官入践，继西枢前躅。", 
    "rhythmic": "好事近"
  }, 
  {
    "author": "仲并", 
    "content": "分手又三秋，犹记花时歌别。\n每念征帆归晚，误五湖风月。\n清江休望使君来，指日趋天阙。\n婿玉翁冰相映，看紫薇花发。", 
    "rhythmic": "好事近"
  }, 
  {
    "author": "仲并", 
    "content": "襟韵绝纤尘，炯炯夜光明月。\n合是紫荷持橐，侍丹墀清切。\n暗香疏影想公家，人与梅超绝。\n酒罢帝城早去，占百花先发。", 
    "rhythmic": "好事近"
  }, 
  {
    "author": "仲并", 
    "content": "今雨几人来，冰霰更凝寒色。\n门外车多长者，顿光生蓬荜。\n缤纷飞雪更初梅，特特为留客。\n惟恨坐无华馔，只平时真率。", 
    "rhythmic": "好事近"
  }, 
  {
    "author": "仲并", 
    "content": "隈岩侧。\n怪生小院香来别。\n香来别。\n嫩黄细细，商量齐发。\n佳人敛笑贪先折。\n重新为翦斜斜叶。\n斜斜叶。\n钗头常带，一秋风月。", 
    "rhythmic": "忆秦娥"
  }, 
  {
    "author": "仲并", 
    "content": "春波浅碧涨方池。\n池台深锁烟霏。\n缓歌争胜早莺啼。\n客忍轻归。\n合坐香凝宿雾，垫巾梅插寒枝。\n渐西蟾影漾馀辉。\n醉倒谁知。", 
    "rhythmic": "画堂春"
  }, 
  {
    "author": "仲并", 
    "content": "豆蔻梢头春正早。\n敛修眉、未经重扫。\n湖山清远，几年牢落，风韵初好。\n慢绾垂螺最娇小。", 
    "rhythmic": "大圣乐令・玉团儿"
  }, 
  {
    "author": "仲并", 
    "content": "趁拍舞初筵。\n柳袅春烟。\n街头桃李莫争妍。\n家本凤楼高处住，锦瑟华年。\n不用抹繁弦。\n歌韵天然。\n天教独立百花前。\n但愿人如天上月，三五团圆。", 
    "rhythmic": "浪淘沙"
  }, 
  {
    "author": "仲并", 
    "content": "倾国与倾城。\n袅袅盈盈。\n歌喉巧作断肠声。\n看尽风光花不语，却是多情。\n家近董双成。\n三妙齐名。\n谁教蜂蝶漫经营。\n留取无双风味在，真是琼英。", 
    "rhythmic": "浪淘沙"
  }, 
  {
    "author": "仲并", 
    "content": "草圣与诗馀。\n清韵谁如。\n生绡团扇倩谁书。\n月湛素华天似水，深院凉初。\n人散晚钟疏。\n後约还虚。\n良宵忍放枕鸾孤。\n要得相逢除是梦，有梦来无。", 
    "rhythmic": "浪淘沙"
  }, 
  {
    "author": "仲并", 
    "content": "小泊横塘日欲斜。\n一枝犹有未残花。\n几年燕子无消息，今日飞来王谢家。\n歌水调，韵琵琶。\n声声都是怨年华。\n钗头杏子今如许，翦烛裁诗莫问他。", 
    "rhythmic": "鹧鸪天"
  }, 
  {
    "author": "仲并", 
    "content": "间世麒麟降自天。\n光辉列宿灿初躔。\n他年身致夔龙列，少日心存翰墨边。\n簪彩笔，照金莲。\n词华当使思如泉。\n未论耸壑昂霄事，且与衰翁慰暮年。", 
    "rhythmic": "鹧鸪天"
  }, 
  {
    "author": "仲并", 
    "content": "冰清玉映，自是闺房秀。\n十里卷朱帘，好紫陌、家家未有。\n天然情素，高压一城春，花艳丽，月精神，梅韵腰枝瘦。\n曲屏虚幌，枉著鸳鸯绣。\n不是不相逢，泪空滴、年年别袖。\n从他兰菊，秋露与春风，终不似，玉人人，一片心长久。", 
    "rhythmic": "蓦山溪"
  }, 
  {
    "author": "仲并", 
    "content": "华栋一何丽，移下小壶天。\n几多曲房新户，缥缈似当年。\n曾是使君风度，元有胸中丘壑，六月竹风寒。\n一洗筝笛耳，歌舞粲筵间。\n坐中客，醒复醉，听无眠。\n已回归梦，犹复袅袅记清圆。\n尚想饮中仙子，来处馀香飘坐，胜韵此双全。\n为寄月华语，难与并蝉娟。", 
    "rhythmic": "水调歌头"
  }, 
  {
    "author": "仲并", 
    "content": "醉凝眸。\n正行云遮断，澄练江头。\n皓月今宵何处，不管中秋。\n朱阑倚遍，又微雨、催下危楼。\n秋风空响更筹。\n不将好梦，吹过南州。\n浮远轩窗异日到，山空云净，江远天浮。\n别去客怀，无赖准拟开愁。\n冰轮好在，解随我、天际归舟。", 
    "rhythmic": "芰荷香"
  }, 
  {
    "author": "仲并", 
    "content": "正西山、雨过弄晴景，竹屋贯斜晖。\n问谁将千斛，霏瑛落屑，吹上花枝。\n风外青鞋未熟，鼻观已先知。\n扰损江南客，诗面难肥。\n两句林边倾盖，笑化工开落，尤甚儿嬉。\n叹额黄人去，还是隔年期。", 
    "rhythmic": "八声甘州"
  }, 
  {
    "author": "仲并", 
    "content": "灰飞竹。\n庆群阴消尽，新阳来复。\n云物呈祥连瑞霭，烟气纷纷馥馥。\n紫陌香衢，朱檐影里，罗绮花成簇。\n岭梅惊暖，数枝争绽寒玉。\n有人袅袅盈盈，今朝特地，为我新妆束。\n娇倚银床添绣线，长喜修眉舒绿。\n不道多情，锦屏罗幌，难得欢生足。\n谁知今夜，玉壶银漏催促。", 
    "rhythmic": "念奴娇"
  }, 
  {
    "author": "仲并", 
    "content": "江南春早，尚馀寒门巷，杨花飘逐。\n一色初梅开尽也，不数芳园红绿。\n珍重骚人，幽怀分寄，高韵歌黄竹。\n六花羞避，满笺凌乱琼玉。\n应念有客长安，履穿东郭，无与怜穷独。\n鼓棹前溪非兴尽，寒怯水栖岩宿。\n咫尺君家，瑶田无径，冰柱排银屋。\n瓮头春到，唤回晚梦清熟。", 
    "rhythmic": "念奴娇"
  }, 
  {
    "author": "仲并", 
    "content": "金滕事业。\n庆丹青千载，勋在王室。\n圣主英明平万国，天产非常人物。\n岳渎分灵，熊罴符梦，五百年方出。\n致君尧舜，要须纯用经术。\n须信凤阁仙人，风流文采，蔼家声如昔。\n献纳司存持禁橐，合历三台清秩。\n倦宿承明，乞麾临郡，暂辍金闺直。\n五云深处，一星今在南极。", 
    "rhythmic": "念奴娇"
  }, 
  {
    "author": "仲并", 
    "content": "试六花院落。\n正柳绵飘坠，因风无著。\n吴王旧城郭。\n记乌衣门巷，小桥帘幕。\n他州寥索。\n漫等闲、桃英杏萼。\n认幽香来处，群芳尽掩，蕙心先觉。\n行乐。\n燕雏莺友，浪语狂歌，休休莫莫。\n兰房绣幄。\n添新恨，念前约。\n十分芳景，十分春意，休惜十分共酌。\n任十分、吹老寒梅，戌楼画角。", 
    "rhythmic": "瑞鹤仙"
  }, 
  {
    "author": "仲并", 
    "content": "静练平千顷，华栋俯中流。\n凌晨画戟，来看宿雨断虹收。\n八九胸中云梦，三千笔端风月，无处快凝眸。\n笑咏一堂上，挥麈气横秋。\n俯危阑，红日下，暮云稠。\n无穷伟观，祗应天意为君谋。\n容我时醒时醉，独泛微烟微雨，浩荡逐轻鸥。\n不羡岳阳胜，丹碧耸层楼。", 
    "rhythmic": "水调歌头"
  }, 
  {
    "author": "仲并", 
    "content": "练江风静，卧冰奁百尺，朱阑飞入。\n江远浮天天在水，水满半天云湿。\n白鸟明边，青山断处，眼冷江头立。\n月明潮上，苇间渔唱声急。\n几度吹老苹花，野香无数，欲寄应难及。\n天借诗人供醉眼，尊俎一时收拾。\n竹里行厨，花间步障，风雨生呼吸。\n酒阑歌罢，钓船先具蓑笠。", 
    "rhythmic": "念奴娇"
  }, 
  {
    "author": "仲并", 
    "content": "溪边风物已春分。\n画堂烟雨黄昏。\n水沈一缕袅炉薰。\n尽醉芳尊。\n舞袖飘摇回雪，歌喉宛转留云。\n人间能得几回闻。\n丞相休嗔。", 
    "rhythmic": "画堂春"
  }, 
  {
    "author": "仲并", 
    "content": "清远湖山佳丽人。\n柳边花下复清晨。\n向前犹有几多春。\n祓禊秋千时节近，管弦歌舞一回新。\n未嗔狂客污车茵。", 
    "rhythmic": "浣溪沙"
  }, 
  {
    "author": "仲并", 
    "content": "铃阁寻盟未肯寒。\n首驻江干。\n云烟翰墨，风流尊俎，不放更残。\n金声掷地西清老，天未许终闲。\n知音素赏，当筵一曲，流水高山。", 
    "rhythmic": "眼儿媚"
  }, 
  {
    "author": "仲并", 
    "content": "门巷乌衣应好在，风韵尚依然。\n知是蓬瀛第几仙。\n秀色粲当筵。\n索句濡毫云阁里，清坐袅炉烟。", 
    "rhythmic": "武陵春"
  }, 
  {
    "author": "赵构", 
    "content": "一湖春水夜来生。\n几叠春山远更横。", 
    "rhythmic": "渔父词・渔父"
  }, 
  {
    "author": "赵构", 
    "content": "薄晚烟林澹翠微。\n江边秋月已明晖。", 
    "rhythmic": "渔父词・渔父"
  }, 
  {
    "author": "赵构", 
    "content": "云洒清江江上船。\n一钱何得买江天。", 
    "rhythmic": "渔父词・渔父"
  }, 
  {
    "author": "赵构", 
    "content": "青草开时已过船。\n锦鳞跃处浪痕圆。", 
    "rhythmic": "渔父词・渔父"
  }, 
  {
    "author": "赵构", 
    "content": "扁舟小缆荻花风。\n四合青山暮霭中。", 
    "rhythmic": "渔父词・渔父"
  }, 
  {
    "author": "赵构", 
    "content": "侬家活计岂能明。\n万顷波心月影清。", 
    "rhythmic": "渔父词・渔父"
  }, 
  {
    "author": "赵构", 
    "content": "骇浪吞舟脱巨鳞。\n结绳为网也难任。", 
    "rhythmic": "渔父词・渔父"
  }, 
  {
    "author": "赵构", 
    "content": "鱼信还催花信开。\n花风得得为谁来。", 
    "rhythmic": "渔父词・渔父"
  }, 
  {
    "author": "赵构", 
    "content": "暮暮朝朝冬复春。\n高车驷马趁朝身。", 
    "rhythmic": "渔父词・渔父"
  }, 
  {
    "author": "赵构", 
    "content": "远水无涯山有邻。\n相看岁晚更情亲。", 
    "rhythmic": "渔父词・渔父"
  }, 
  {
    "author": "赵构", 
    "content": "谁云渔父是愚翁。\n一叶浮家万虑空。", 
    "rhythmic": "渔父词・渔父"
  }, 
  {
    "author": "赵构", 
    "content": "水涵微雨湛虚明。\n小笠轻蓑未要晴。", 
    "rhythmic": "渔父词・渔父"
  }, 
  {
    "author": "赵构", 
    "content": "无数菰蒲间藕花。\n棹歌轻举酌流霞。", 
    "rhythmic": "渔父词・渔父"
  }, 
  {
    "author": "赵构", 
    "content": "春入渭阳花气多。\n春归时节自清和。", 
    "rhythmic": "渔父词・渔父"
  }, 
  {
    "author": "赵构", 
    "content": "清湾幽岛任盘纡。\n一舸横斜得自如。", 
    "rhythmic": "渔父词・渔父"
  }, 
  {
    "author": "崔若砺", 
    "content": "", 
    "rhythmic": "失调名"
  }, 
  {
    "author": "高登", 
    "content": "人间世，偶然攘臂来游。\n何须恁、乾坤角抵，又成冷笑俳优。\n且宽心、待他天命，谩鼓舌、夸吾人谋。\n李广不侯，刘未第，千年公论合谁羞。\n往矣瓦飘无意，甑堕懒回头。\n真堪笑，直钩论议，圆枘机筹。\n幸斯道、元无得丧，壮心岂有沈浮。\n好温存、困中节概，莫冷落、穷里风流。\n酒滴珍珠，饭钞云子，醉饱卧信缘休。\n归去也，幅巾谈笑，卒岁且优游。\n循环事，亡羊须在，失马何忧。", 
    "rhythmic": "多丽"
  }, 
  {
    "author": "高登", 
    "content": "武仙花县谒凫仙。\n急招横渡船。\n重门昼掩讼庭闲。\n虚檐群雀喧。\n金屋畔，玉阑边。\n新春桃李妍。\n主人情重客无缘。\n销魂空黯然。", 
    "rhythmic": "阮郎归"
  }, 
  {
    "author": "高登", 
    "content": "黄茅时节，病恼南来客。\n瘦得不胜衣，试腰围、都无一搦。\n东篱兴在，手种菊方黄，摘晚艳，泛新，谁道乾坤窄。\n百年役役，乐事真难得。\n短发已无多，更何劳、霜风染白。\n儿曹齐健，扶□一翁孱，龙山帽，习池巾，归路从侧。", 
    "rhythmic": "蓦山溪"
  }, 
  {
    "author": "高登", 
    "content": "瘴气如云。\n暑气如焚。\n病轻时、也是十分。\n沈疴恼客，罪罟萦人。\n叹槛中猿，笼中鸟，辙中鳞。\n休负文章，休说经纶。\n得生还、已早因循。", 
    "rhythmic": "行香子"
  }, 
  {
    "author": "高登", 
    "content": "名利场中空扰扰。\n十年南北东西道。\n依旧缘山尘扑帽。\n空懊恼。\n羡他陶令归来早。\n归去来兮秋已杪。\n菊花又绕东篱好。\n有酒一尊开口笑。\n虽然老。\n玉山犹解花前倒。", 
    "rhythmic": "渔家傲"
  }, 
  {
    "author": "高登", 
    "content": "潇洒带霜枝，独向岁寒时节。\n触目千林憔悴，更幽姿清绝。\n多才应赋得天真，落笔惊风叶。\n从此绿窗深处，有一梢秋月。", 
    "rhythmic": "好事近"
  }, 
  {
    "author": "高登", 
    "content": "送客过江村，况值重阳佳节。\n向晚西风萧瑟，正离人愁绝。\n尊前相顾惜参商，引十分蕉叶。\n回首高阳人散，负西楼风月。", 
    "rhythmic": "好事近"
  }, 
  {
    "author": "高登", 
    "content": "饮兴正阑珊，正是挥毫时节。\n霜乾银钩锦句，看壁间三绝。\n西风特地飒秋声，楼外触残叶。\n匹马翩然归去，向征鞍敲月。", 
    "rhythmic": "好事近"
  }, 
  {
    "author": "高登", 
    "content": "璧月挂秋宵。\n丹桂香飘。\n广寒宫殿路迢迢。\n试问嫦娥缘底事，欲下层霄。\n兰玉自垂髫。\n拜命当朝。\n神仙会里且逍遥。\n分取壶中闲日月，来伴王乔。", 
    "rhythmic": "浪淘沙"
  }, 
  {
    "author": "高登", 
    "content": "渺渺西江流水，翩翩北客征帆。\n清秋月影浸人寒。\n云净碧天澄淡。\n飘泊道途零落，疏慵鬓发。\n从来涉世戒三缄。\n只好随时饮啖。", 
    "rhythmic": "西江月"
  }, 
  {
    "author": "高登", 
    "content": "菊拈黄金嫩，杯倾琥珀浓。\n良辰何处寄萍踪。\n短艇飘摇一叶、浪花中。\n凤阙游娃馆，幽坡赏梵宫。\n当年乐事总成空。\n目断天边想像、意何穷。", 
    "rhythmic": "南歌子"
  }, 
  {
    "author": "高登", 
    "content": "富贵本无心，何事故乡轻别。\n空惹猿惊鹤怨，误松萝风月。\n囊锥刚强出头来，不道甚时节。\n欲命巾车归去，恐豺狼当辙。", 
    "rhythmic": "好事近"
  }, 
  {
    "author": "闻人武子", 
    "content": "晴风吹暖枝头雪。\n露华香沁庭中月。\n屏上小江南。\n雨昏天际帆。\n翠钗香雾湿。\n侧鬓云松立。\n灯背欲眠时。\n晓莺还又啼。", 
    "rhythmic": "菩萨蛮"
  }, 
  {
    "author": "关注", 
    "content": "缥缈神京开洞府。\n遇广寒宫女。\n问我双鬟梁溪舞。\n还记得、当时否。\n碧玉词章教仙侣。\n为按歌宫羽。", 
    "rhythmic": "桂华明・四犯令"
  }, 
  {
    "author": "关注", 
    "content": "凤舞龙蟠处，玉室与金堂。\n平生想望真境，依约在何方。\n谁信许君丹灶，便与吴君遗剑，只在洞天傍。\n若要安心地，便是远名场。\n几年来，开林麓，建山房。\n安眠饱馆清坐，无事可思量。\n洗尽人间忧患，看尽仙家风月，和气满清扬。\n一笑尘埃外，云水远相忘。", 
    "rhythmic": "水调歌头"
  }, 
  {
    "author": "关注", 
    "content": "小院烟凉雨细。\n正好恹恹春睡。\n蓦被金枝，连推绣枕，报道皇都书至。\n良人得意。\n集英殿、首攀仙桂。\n斗帐重襟惊起。\n斜倚屏山偷喜。\n宝髻慵梳，香笺折破，果见中、高高名第。", 
    "rhythmic": "剔银灯"
  }, 
  {
    "author": "李石", 
    "content": "桥上水光浮雪。\n桥下柳阴遮月。\n梦里去寻香，露冷五更时节。\n胡蝶。\n胡蝶。\n飞过闲红千叶。", 
    "rhythmic": "如梦令"
  }, 
  {
    "author": "李石", 
    "content": "忆被金尊劝倒。\n灯下红香围绕。\n别後有谁怜，一任春残莺老。\n烦恼。\n烦恼。\n肠断绿杨芳草。", 
    "rhythmic": "如梦令"
  }, 
  {
    "author": "李石", 
    "content": "小桃小杏红，和雨和烟瘦。\n不是点燕脂，素面偏宜酒。\n也是惯伤春，可惜闲时候。\n正要画眉人，与作双蛾斗。", 
    "rhythmic": "生查子"
  }, 
  {
    "author": "李石", 
    "content": "新花上苑枝，枝上娇莺语。\n日日抱花心，啄破燕脂雨。\n莺飞莺去时，谁与花为主。\n守等却飞来，再见花开处。", 
    "rhythmic": "生查子"
  }, 
  {
    "author": "李石", 
    "content": "今年花发时，燕子双双语。\n谁与卷珠帘，人在花间住。\n明年花发时，燕语人何处。\n且与寄书来，人往江南去。", 
    "rhythmic": "生查子"
  }, 
  {
    "author": "李石", 
    "content": "荷花人面红，月影波心见。\n扇子倒拈来，敲落红香片。\n窗下翦灯花，今日眉深浅。\n留得镜中看，蹙破春山远。", 
    "rhythmic": "生查子"
  }, 
  {
    "author": "李石", 
    "content": "斟别酒，问东君。\n一年一度一回新。\n看百花，飘舞茵。\n斟别酒，问行人。\n莫将别泪罗巾。\n早归来，依旧春。", 
    "rhythmic": "捣练子"
  }, 
  {
    "author": "李石", 
    "content": "腰束素，鬓垂鸦。\n无情笑面醉犹遮。\n扇儿扇，瞥见些。\n双凤小，玉钗斜。\n芙蓉衫子藕花纱。\n戴一枝，卜花。", 
    "rhythmic": "捣练子"
  }, 
  {
    "author": "李石", 
    "content": "花飞飞。\n絮飞飞。\n三月江南烟雨时。\n楼台春树迷。\n双莺儿。\n双燕儿。\n桥北桥南相对啼。\n行人犹未归。", 
    "rhythmic": "长相思"
  }, 
  {
    "author": "李石", 
    "content": "红藕丝。\n白藕丝。\n艾虎衫裁金缕衣。\n钗头双荔枝。\n鬓符儿。\n背符儿。\n鬼在心头符怎知。\n相思十二时。", 
    "rhythmic": "长相思"
  }, 
  {
    "author": "李石", 
    "content": "花深红。\n花浅红。\n桃杏浅深花不同。\n年年吹暖风。\n莺语中。\n燕语中。\n唤起碧窗春睡浓。\n日高花影重。", 
    "rhythmic": "长相思"
  }, 
  {
    "author": "李石", 
    "content": "红软榴花脸晕，绿愁杨柳眉疏。\n日长院宇闲消遣，荔子赌樗蒲。", 
    "rhythmic": "乌夜啼"
  }, 
  {
    "author": "李石", 
    "content": "鸾镜愁添眉黛，罗裙瘦减腰肢。\n一回见了一回病，弹指误佳期。", 
    "rhythmic": "乌夜啼"
  }, 
  {
    "author": "李石", 
    "content": "绣阁和烟飞絮，粉墙映日吹红。\n花花柳柳成阴处，休恨五更风。", 
    "rhythmic": "乌夜啼"
  }, 
  {
    "author": "李石", 
    "content": "飘飘仙袂缕黄金。\n相对弄清音。\n几度教人误听，当窗绿暗红深。", 
    "rhythmic": "朝中措"
  }, 
  {
    "author": "李石", 
    "content": "绿杨庭院觉深沈。\n曾听一莺吟。\n今夜却成容易，双莲步步摇金。", 
    "rhythmic": "朝中措"
  }, 
  {
    "author": "李石", 
    "content": "凌波庭院藕香残。\n银烛夜生寒。\n两点眉尖新恨，别来谁画遥山。", 
    "rhythmic": "朝中措"
  }, 
  {
    "author": "李石", 
    "content": "红映阑干绿映阶。\n闲闷闲愁，独自徘徊。\n天涯消息几时归，别後无书有梦来。\n後院棠梨昨夜开。\n雨急风忙次第催。\n罗衣消瘦却春寒，莫管红英，一任苍苔。", 
    "rhythmic": "一翦梅"
  }, 
  {
    "author": "李石", 
    "content": "百濯香残恨未消。\n万绪千丝，莲藕芭蕉。\n临岐犹自说前时，轻翦乌云解翠翘。\n雨意重来风已飘。\n南陌行人折柳条。\n此间无计可留连，枕上今宵。\n马上明朝。", 
    "rhythmic": "一翦梅"
  }, 
  {
    "author": "李石", 
    "content": "天低日暮。\n清商一曲行人住。\n著人意态如飞絮。\n才泊春衫，却被风吹去。\n朝期暮约浑无据。\n同心结尽千千缕。", 
    "rhythmic": "醉落魄・一斛珠"
  }, 
  {
    "author": "李石", 
    "content": "烟柳疏疏人悄悄，画楼风外吹笙。\n倚阑闻唤小红声。\n熏香临欲睡，玉漏已三更。\n坐待不来来又去，一方明月中庭。\n粉墙东畔小桥横。\n起来花影下，扇子扑飞萤。", 
    "rhythmic": "临江仙"
  }, 
  {
    "author": "李石", 
    "content": "八曲阑干垂手处，烛光花影疏疏。\n一尊共饮记当初。\n彩毫浓点，双带要人书。\n日暮不来朱户隔，碧云高挂蟾蜍。\n琴心密约总成虚。\n醉中言语，醒後忆人无。", 
    "rhythmic": "临江仙"
  }, 
  {
    "author": "李石", 
    "content": "有宅一区家四壁，年年花柳深村。\n父兄随处宴鸡豚。\n折腰归去，何苦傍侯门。\n拟射九乌留白日，假饶立到黄昏。\n卧龙老矣及三分。\n不如把手，堂上宴芳尊。", 
    "rhythmic": "临江仙"
  }, 
  {
    "author": "李石", 
    "content": "九九之年逢降庆，生年生日同时。\n金花紫诰鬓银丝。\n乞身香火地，日戏老莱衣。\n浑舍集成千岁会，子孙三世庭闱。\n共将春酒祝金卮。\n蟠桃三月暮，莫怪看花迟。", 
    "rhythmic": "临江仙"
  }, 
  {
    "author": "李石", 
    "content": "江草抽心，江云弄碧，江波依旧东流。\n别筵初散，行客上兰舟。\n休唱阳关旧曲，青青柳、无限轻柔。\n应争记，三年乐事，珠翠拥鳌头。\n离愁。\n知几许，花梢著雨，红泪难收。\n看烟火吴天，万里悠悠。\n一望珠宫绛阙，蓬莱路、应在皇州。\n仍回首，蜀山万点，明月满南楼。", 
    "rhythmic": "满庭芳"
  }, 
  {
    "author": "李石", 
    "content": "辘轳轭轭门前井。\n不道隔窗人睡醒。\n柔弦无力玉琴寒，残麝彻心金鸭冷。\n一莺啼破帘栊静。", 
    "rhythmic": "木兰花・玉楼春"
  }, 
  {
    "author": "李石", 
    "content": "一春闲却花时候。\n小阁幽窗长独守。\n晴云南浦梦还空，初月西楼眉也皱。\n马嘶何日门前柳。", 
    "rhythmic": "木兰花・玉楼春"
  }, 
  {
    "author": "李石", 
    "content": "十月小春天。\n红叶红花半雨烟。\n点滴红酥真耐冷，争先。\n夺取梅魂斗雪妍。\n坐待晓莺迁。\n织女机头蜀锦川。\n枝上绿毛幺凤子，飞仙。\n乞与双双作被眠。", 
    "rhythmic": "南乡子"
  }, 
  {
    "author": "李石", 
    "content": "裹帽拈吟须。\n我是蓬莱旧酒徒。\n除了茅君谁是伴，麻姑。\n洞里仙浆不用沽。\n弱水渺江湖。\n醉里笙歌醉里扶。\n纵饮菊潭餐菊蕊，茱萸。\n医得人间瘦也无。", 
    "rhythmic": "南乡子"
  }, 
  {
    "author": "李石", 
    "content": "一脉分溪浅绿，数枝约岸猗红。\n小船横系碧芦丛。\n似我江湖春梦。\n晒网渔归别浦，举头雁度晴空。\n短蓑独宿月明中。\n醉笛一声风弄。", 
    "rhythmic": "西江月"
  }, 
  {
    "author": "李石", 
    "content": "向吴天万里、一叶归舟。\n岁月尽悠悠。\n有清歌一曲，醉中自笑，酒醒还愁。\n几度春莺啭午，塞雁横秋。\n渔笛蓑衣底，依旧勾收。\n多谢飞来双鹤，□水边林下，伴我遨游。\n笑老莱晨昏，色笑为亲留。", 
    "rhythmic": "八声甘州"
  }, 
  {
    "author": "李石", 
    "content": "潋滟云霞，空雾雨，长堤柳色如茵。\n问西湖何似，粉面初匀。\n尽道软红香土，东华风月俱新。\n旧游如梦，尘缘未断，几度逢春。\n蓬莱阁上，风流二老，相携把酒论文。\n最好是、四娘桃李，约近东邻。", 
    "rhythmic": "雨中花慢"
  }, 
  {
    "author": "李石", 
    "content": "望长江东去，逐客西来，几逢秋杪。\n江草江花，约鬓丝俱老。\n朝士红萸，佳人雪藕，别後忍孤欢笑。\n楚水楼台，巫山宫殿，五湖烟渺。\n又是征帆，万里行去，旧恨鲈鱼，昔日鸥鸟。\n九日江南，上蓬莱仙岛。", 
    "rhythmic": "醉蓬莱"
  }, 
  {
    "author": "李石", 
    "content": "西去征鸿东去水。\n几重别恨千山里。\n梦绕绿窗书半纸。\n何处是。\n桃花溪畔人千里。\n瘦玉倚香愁黛翠。\n劝人须要人先醉。\n问道明朝行也未。\n犹自记。\n灯前背立偷弹泪。", 
    "rhythmic": "渔家傲"
  }, 
  {
    "author": "李石", 
    "content": "密叶蜡蜂房，花下频来往。\n不知辛苦为谁甜，山月梅花上。\n玉质紫金衣，香雪随风荡。\n人间唤作返魂梅，仍是蜂儿样。", 
    "rhythmic": "卜算子"
  }, 
  {
    "author": "李石", 
    "content": "心自小，玉钗头。\n月娥飞下白苹洲。\n水中仙，月下游。\n江汉佩，洞庭舟。\n香名薄幸寄青楼。\n问何如，打泊浮。", 
    "rhythmic": "捣练子"
  }, 
  {
    "author": "李石", 
    "content": "红粉里，绛金裳。\n一卮仙酒艳晨妆。\n醉温柔，别有乡。\n清暑殿，藕风凉。\n鸡头擘破误君王。\n泣梨花，春梦长。", 
    "rhythmic": "捣练子"
  }, 
  {
    "author": "李石", 
    "content": "烟雨池塘，绿野乍添春涨。\n凤楼高、珠帘卷上。\n金柔玉困，舞腰肢相向。\n似玉人、瘦时模样。\n离亭别後，试问阳关谁唱。\n对青春、翻成怅望。", 
    "rhythmic": "谢池春"
  }, 
  {
    "author": "李石", 
    "content": "花树树。\n吹碎胭脂红雨。\n将谓郎来推绣户。\n暖风摇竹坞。\n睡起栏干凝伫。\n漠漠红楼飞絮。", 
    "rhythmic": "出塞・谒金门"
  }, 
  {
    "author": "康与之", 
    "content": "重阳日，四面雨垂垂。\n戏马台前泥拍肚，龙山路上水平脐。\n淹浸倒东篱。\n茱萸胖，黄菊湿齑齑。", 
    "rhythmic": "望江南・忆江南"
  }, 
  {
    "author": "康与之", 
    "content": "叹诗书万卷、致君人，番沈陆。\n……且置请缨封万户，径须卖剑酬黄犊。\n恸当年、寂寞贾长沙，伤时哭。", 
    "rhythmic": "满江红"
  }, 
  {
    "author": "康与之", 
    "content": "解将天上千年艳，换得人间九日黄。", 
    "rhythmic": "鹧鸪天"
  }, 
  {
    "author": "康与之", 
    "content": "春寂寞。\n长安古道东风恶。\n东风恶。\n胭脂满地，杏花零落。\n臂销不奈黄金约。\n天寒犹怯春衫薄。\n春衫薄。\n不禁珠泪，为君弹却。", 
    "rhythmic": "忆秦娥"
  }, 
  {
    "author": "康与之", 
    "content": "若耶溪路。\n别岸花无数。\n欲敛娇红向人语。\n与绿荷、相倚恨，回首西风，波淼淼、三十六陂烟雨。\n新妆明照水，汀渚生香，不嫁东风被谁误。\n遣踟蹰、骚客意，千里绵绵，仙浪远、何处凌波微步。\n想南浦、潮生画桡归，正月晓风清，断肠凝伫。", 
    "rhythmic": "洞仙歌令・洞仙歌"
  }, 
  {
    "author": "康与之", 
    "content": "名与牡丹联谱，南珍独比江瑶。\n闽山入贡冠前朝。\n露叶风枝袅袅。\n香玉满苞仙液，绉红圆戚鲛绡。\n华清宫殿蜀山遥。\n一骑红尘失笑。", 
    "rhythmic": "西江月"
  }, 
  {
    "author": "康与之", 
    "content": "脸薄难藏泪，恨柳风，不与吹断行色。", 
    "rhythmic": "曲游春"
  }, 
  {
    "author": "康与之", 
    "content": "牡丹半坼初经雨，雕槛翠幕朝阳。\n娇困倚动风，羞谢了群芳。\n洗烟凝露向清晓，步瑶台、月底霓裳。\n轻笑淡拂宫黄。\n浅拟飞燕新妆。\n杨柳啼鸦昼永，正秋千庭馆，风絮池塘。\n三十六宫，簪艳粉浓香。\n慈宁玉殿庆清赏，占东君、谁比花王。", 
    "rhythmic": "舞杨花"
  }, 
  {
    "author": "康与之", 
    "content": "瑞烟浮禁苑。\n正绛阙春回，新正方半。\n冰轮桂华满。\n溢花衢歌市，芙蓉开遍。\n龙楼两观。\n见银烛、星球有烂。\n卷珠帘、尽日笙歌，盛集宝钗金钏。\n堪羡。\n绮罗丛里，兰麝香中，正宜游玩。\n风柔夜暖。\n花影乱，笑声喧。\n闹蛾儿满路，成团打块，簇著冠儿斗转。\n喜皇都、旧日风光，太平再见。", 
    "rhythmic": "瑞鹤仙"
  }, 
  {
    "author": "康与之", 
    "content": "薄寒罗袖怯。\n教小玉添香，被翻宫。\n兰缸半明灭。\n听几声归雁，一帘微月。\n情波恨叶。\n索新词、犹自怨别。\n梦回时、雪暖酥凝，掠鬓宝鸳钗折。\n凄切。\n纹窗描绣，旧谱寻棋，变成虚设。\n同心对结。\n重来是，甚时节。\n怅姑苏台上，征帆何许，隐隐遥山万叠。\n袖红绡、独立无言，偷弹泪血。", 
    "rhythmic": "瑞鹤仙"
  }, 
  {
    "author": "康与之", 
    "content": "云海沈沈，峭寒收建章。\n雪残鹊。\n华灯照夜，万井禁城行乐。\n春随鬓影，映参差、柳丝梅萼。\n丹禁杳，鳌峰对耸，三山上通寥廓。\n春衫绣罗香薄。\n步金莲影下，三千绰约。\n冰轮桂满，皓色冷浸楼阁。", 
    "rhythmic": "汉宫春"
  }, 
  {
    "author": "康与之", 
    "content": "腊残春早。\n正帘幕护寒，楼台清晓。\n宝运当千，佳辰馀五，嵩岳诞生元老。\n帝遣阜安宗社，人仰雍容廊庙。\n尽总道，是文章孔孟，勋庸周召。\n师表。\n方眷遇，鱼水君臣，须信从来少。\n玉带金鱼，朱颜绿鬓，占断世间荣耀。\n篆刻鼎彝将遍，整顿乾坤都了。\n愿岁岁，见柳梢青浅，梅英红小。", 
    "rhythmic": "喜迁莺"
  }, 
  {
    "author": "康与之", 
    "content": "秋寒初劲。\n看云路雁来，碧天如镜。\n湘浦烟深，衡阳沙远，风外几行斜阵。\n回首塞门何处，故国关河重省。\n汉使老，认上林欲下，徘徊清影。\n江南烟水暝。\n声过小楼，烛暗金猊冷。\n送目鸣琴，裁诗挑锦，此恨此情无尽。\n梦想洞庭飞下，散入云涛千顷。\n过尽也，奈社陵人远，玉关无信。", 
    "rhythmic": "喜迁莺"
  }, 
  {
    "author": "康与之", 
    "content": "冯夷剪碎澄溪练，飞下同云。\n著地无痕。\n柳絮梅花处处春。\n山阴此夜明如昼，月满前村。", 
    "rhythmic": "丑奴儿令・采桑子"
  }, 
  {
    "author": "康与之", 
    "content": "红楼紫陌青春路，柳色皇州。\n月淡烟柔。\n袅袅亭亭不自由。\n旧时扶上雕鞍处，此地重游。", 
    "rhythmic": "丑奴儿令・采桑子"
  }, 
  {
    "author": "康与之", 
    "content": "郁孤台上立多时。\n烟晚暮云低。\n山川城郭良是，回首昔人非。\n今古事，只堪悲。\n此心知。\n一尊芳酒，慷慨悲歌，月堕人归。", 
    "rhythmic": "诉衷情令"
  }, 
  {
    "author": "康与之", 
    "content": "阿房废址汉荒丘。\n狐兔又群游。\n豪华尽成春梦，留下古今愁。\n君莫上，古原头。\n泪难收。\n夕阳西下，塞雁南飞，渭水东流。", 
    "rhythmic": "诉衷情令"
  }, 
  {
    "author": "康与之", 
    "content": "秦时宫殿咸阳里。\n千门万户连云起。\n复道互西东。\n不禁三月风。\n汉唐乘王气。\n万岁千秋计。\n毕竟是荒丘。\n荆榛满地愁。", 
    "rhythmic": "菩萨蛮令・菩萨蛮"
  }, 
  {
    "author": "康与之", 
    "content": "龙蟠虎踞金陵郡。\n古来六代豪华盛。\n缥凤不来游。\n台空江自流。\n下临全楚地。\n包举中原势。\n可惜草连天。\n晴郊狐兔眠。", 
    "rhythmic": "菩萨蛮令・菩萨蛮"
  }, 
  {
    "author": "康与之", 
    "content": "一雨一番凉，江南秋兴。\n门掩苍苔锁寒径。\n红尘不到，尽日鸟啼人静。\n绿荷风已过，摇香柄。\n澹阴未解，园林清润。\n一片花飞堕红影。\n残书读尽，袖手高吟清咏。\n任从车马客，劳方寸。", 
    "rhythmic": "感皇恩"
  }, 
  {
    "author": "康与之", 
    "content": "蹙损远山眉。\n幽怨谁知。\n罗衾滴尽泪胭脂。\n夜过春寒愁未起，门外鸦啼。\n惆怅阻佳期。\n人在天涯。", 
    "rhythmic": "卖花声"
  }, 
  {
    "author": "康与之", 
    "content": "愁拈断钗金。\n远信沈沈。\n秦筝调怨不成音。\n郎马不知何处也，楼外春深。\n好梦已难寻。\n夜夜馀衾。", 
    "rhythmic": "卖花声"
  }, 
  {
    "author": "康与之", 
    "content": "南溪二月雨初晴。\n四郊明。\n暖风轻。\n一雨一风，铺地落红英。\n枝上流莺啼劝我，春欲去，且留春。\n登临行乐慰闲情。\n过长亭。\n暮潮平。", 
    "rhythmic": "江城子"
  }, 
  {
    "author": "康与之", 
    "content": "一宵风雨送春归。\n绿暗红稀。\n画楼整日无人到，与谁同拈花枝。\n门外蔷薇开也，枝头梅子酸时。\n玉人应是数归期。\n翠敛愁眉。\n塞鸿不到双鱼远，叹楼前、流水难西。\n新恨欲题红叶，东风满院花飞。", 
    "rhythmic": "风入松"
  }, 
  {
    "author": "康与之", 
    "content": "碧苔满地衬残红。\n绿树阴浓。\n晓莺啼破眉心事，旧愁新恨重重。\n翠黛不重扫，佳时每恨难同。\n花开花谢任东风。\n此恨无穷。\n梦魂拟逐杨花去，人休下帘栊。\n要见只凭清梦，几时真个相逢。", 
    "rhythmic": "风入松"
  }, 
  {
    "author": "康与之", 
    "content": "春又晚。\n风劲落红如剪。\n睡起绣床飞絮满。\n日长门半掩。\n不管离肠欲断。\n听尽梁间双燕。\n试上小楼还不见。\n楼前芳草远。", 
    "rhythmic": "谒金门"
  }, 
  {
    "author": "康与之", 
    "content": "南高峰。\n北高峰。\n一片湖光烟霭中。\n春来愁杀侬。\n郎意浓。\n妾意浓。\n油壁车轻郎马骢。\n相逢九里松。", 
    "rhythmic": "长相思"
  }, 
  {
    "author": "康与之", 
    "content": "管弦绣陌，灯火画桥，尘香旧时归路。\n肠断萧娘，旧日风帘映朱户。\n莺能舞，花解语。\n念後约、顿成轻负。\n缓雕佩、独自归来，凭栏情绪。\n楚岫在何处。\n香梦悠悠，花月更谁主。\n惆怅後期，空有鳞鸿寄纨素。\n枕前泪，窗外雨。", 
    "rhythmic": "应天长"
  }, 
  {
    "author": "康与之", 
    "content": "青笺後约无凭据。\n误我碧桃花下语。\n谁将消息问刘郎，怅望玉溪溪上路。\n春来无限伤情绪。", 
    "rhythmic": "玉楼春令・玉楼春"
  }, 
  {
    "author": "康与之", 
    "content": "画桥流水欲平阑。\n雨後青山。\n去年芳草今年恨，恨香车、不逐雕鞍。\n红杏墙头院落，绿杨楼外秋千。\n谢娘别後忆前欢。\n泪滴春衫。\n柔荑共折香红处，劝东风、且与流连。\n早是相思瘦损，梅花谢了春寒。", 
    "rhythmic": "风入松"
  }, 
  {
    "author": "康与之", 
    "content": "双龙烛影，千门夜色，三五宴瑶台。\n舞蝶随香，飞蝉扑鬓，人自蕊宫来。", 
    "rhythmic": "忆少年令・忆少年"
  }, 
  {
    "author": "康与之", 
    "content": "结客少年场。\n繁华梦，当日赏风光。\n红灯九街，买移花市，画楼十里，特地梅妆。\n醉魂荡，龙跳万字，鲸饮吸三江。\n娇随钿车，玉骢南陌，喜摇双桨，红袖横塘。\n天涯归期阻，衡阳雁不到，路隔三湘。\n难见谢娘诗好，苏小歌长。", 
    "rhythmic": "风流子"
  }, 
  {
    "author": "康与之", 
    "content": "樱桃落尽春归去，蝶翻金粉双飞。\n子规啼恨小楼西。\n曲屏珠箔晚，惆怅卷金泥。\n门巷寂寥人去後，望残烟草低迷。\n闲寻旧曲玉笙悲。\n关山千里恨，云汉月重规。", 
    "rhythmic": "瑞鹤仙令・临江仙"
  }, 
  {
    "author": "康与之", 
    "content": "帝城柳色藏春絮。\n嫩绿满、游人归路。\n残红剩蕊留春住。\n无奈霏微细雨。\n南陌上、玉佩钿车，怅紫陌、青门日暮。", 
    "rhythmic": "杏花天"
  }, 
  {
    "author": "康与之", 
    "content": "潮生浦口云，潮落津头树。\n潮本无心落又生，人自来还去。\n今古短长亭，送往迎来处。\n老尽东西南北人，亭下潮如故。", 
    "rhythmic": "卜算子"
  }, 
  {
    "author": "康与之", 
    "content": "梧叶飘黄，万山空翠，断霞流水争辉。\n正金风西起，海燕东归。\n凭栏不见南来雁，望故人、消息迟迟。\n木樨开後，不应误我，好景良时。\n只念独守孤帏。\n把枕前嘱付，一旦分飞。\n上秦楼游赏，酒花迷。", 
    "rhythmic": "金菊对芙蓉"
  }, 
  {
    "author": "康与之", 
    "content": "恼杀行人，东风里、为谁啼血。\n正青春未老，流莺方歇。\n蝴蝶枕前颠倒梦，杏花枝上朦胧月。\n问天涯、何事苦关情，思离别。\n声一唤，肠千结。\n闽岭外，江南陌。\n正是堤杨柳，翠条堪折。\n镇日叮咛千百遍，只将一句频频说。\n道不如归去不如归，伤情切。", 
    "rhythmic": "满江红"
  }, 
  {
    "author": "康与之", 
    "content": "", 
    "rhythmic": "失调名"
  }, 
  {
    "author": "康与之", 
    "content": "霜幕风帘，闲斋小户，素蟾初上雕笼。\n玉杯，还与可人同。\n古鼎沈烟篆细，玉笋破、橙橘香浓。\n梳妆懒，脂轻粉薄，约略淡眉峰。\n清新，歌几许，低随慢唱，语笑相供。\n道文书针线，今夜休攻。\n莫厌兰膏更继，明朝又、粉冗匆匆。\n酩酊也，冠儿未卸，先把被儿烘。", 
    "rhythmic": "满庭芳"
  }, 
  {
    "author": "康与之", 
    "content": "杨花飘尽。\n云压绿阴风乍定。\n帘幕闲垂。\n弄语千般燕子飞。\n小楼深静。\n睡起残妆犹未整。\n梦不成归。\n泪滴斑斑金缕衣。", 
    "rhythmic": "减字木兰花"
  }, 
  {
    "author": "康与之", 
    "content": "晚来一霎风兼雨，洗尽炎光。\n理罢笙篁。\n却对菱花淡淡妆。\n绛绡缕薄冰肌莹，雪腻酥香。\n笑语檀郎。\n今夜纱厨枕簟凉。", 
    "rhythmic": "采桑子"
  }, 
  {
    "author": "康与之", 
    "content": "春光艳冶，游人踏绿苔。\n千红万紫竞香开。\n暖风拂鼻籁，蓦地暗香透满怀。\n荼縻似锦裁。\n娇红间绿白，只怕迅速春回。", 
    "rhythmic": "荷叶铺水面"
  }, 
  {
    "author": "康与之", 
    "content": "弱柳小腰身。\n双双蛾翠颦。", 
    "rhythmic": "菩萨蛮"
  }, 
  {
    "author": "曾觌", 
    "content": "楚天千里无云，露华洗出秋容净。\n银蟾台榭，玉壶天地，参差桂影。\n鸳瓦寒生，画檐光射，碧梧金井。\n听韶华半夜，江梅三弄，风袅袅、良宵永。\n携手西园宴罢，下瑶台、醉魂初醒。\n吹箫仙子，骖鸾归路，一襟清兴。\n鹊楼高，建章门迥，星河耿耿。\n看沧江潮上，丹枫落叶，浸关山冷。", 
    "rhythmic": "水龙吟"
  }, 
  {
    "author": "曾觌", 
    "content": "霁天湛碧，正新凉风露，冰壶清彻。\n河汉无声□□□，涌出银蟾孤绝。\n岩桂香飘，井梧影转，冷浸宫袍洁。\n西厢往事，一帘幽梦凄切。\n肠断楚峡云归，尊前无绪，只有愁如发。\n此夕娥应也恨，冷落琼楼金阙。\n禁漏迢迢，边鸿杳杳，密意凭谁说。\n阑干星汉，落梅三弄初阕。", 
    "rhythmic": "念奴娇"
  }, 
  {
    "author": "曾觌", 
    "content": "群花渐老，向晓来微雨，芳心初拆。\n拂掠娇红香旖旎，浑欲不胜春色。\n淡月梨花，新晴繁杏，装点成标格。\n风光都在，半开深院人寂。\n刚要买断东风，袅栾枝低映，舞茵歌席。\n记得当时曾共赏，玉人纤手轻摘。\n醉里妖饶，醒时风韵，比并堪端的。\n谁知憔悴，对花空恁思忆。", 
    "rhythmic": "念奴娇"
  }, 
  {
    "author": "曾觌", 
    "content": "人生行乐，算一春欢赏，都来几日。\n绿暗红稀春已去，赢得星星头白。\n醉里狂歌，花前起舞，拚罚金杯百。\n淋漓宫锦，忍辜妖艳姿色。\n须信殿得韶光，只愁花谢，又作经年别。\n嫩紫娇红还解语，应为主人留客。\n月落乌啼，酒阑烛暗，离绪伤吴越。\n竹西歌吹，不堪老去重忆。", 
    "rhythmic": "念奴娇"
  }, 
  {
    "author": "曾觌", 
    "content": "媚容素态，比群花、赢了风流颜色。\n昵枕低帏销受得，□□轻怜深惜。\n怎望如今，瓶沈簪折，蓦地成疏隔。\n□□夕雨，甚时重见踪迹。\n门外暂泊兰舟，一行霜树，□一重山碧。\n泪眼相看争忍望，天际孤村寒驿。\n卞水无情，催人东去，去也添愁寂。\n鳞鸿方便，为人传个消息。", 
    "rhythmic": "念奴娇"
  }, 
  {
    "author": "曾觌", 
    "content": "陡寒生翠幕。\n冻云垂，缤纷飞雪初落。\n萦风度池阁。\n袅馀妍，时趁舞腰纤弱。\n江天漠漠。\n认残梅、吹散画角。\n正貂裘乍怯，黄昏院宇，入檐飘泊。\n依约。\n银河迢递，种玉群仙，共骖鸾鹤。\n东君未觉。\n先春绽，万花萼。\n向尊前、已喜丰年呈瑞，人间何事最乐。\n拥笙歌、绣阁低帷，纵欢细酌。", 
    "rhythmic": "瑞鹤仙"
  }, 
  {
    "author": "曾觌", 
    "content": "锦帐寒添，画檐雀噪，冻云布野。\n望空际、瑶峰微吐，琼花初绽，江山如画。\n裁冰剪水装鸳瓦。\n杳旗亭路，依稀管弦台榭。\n倚小楼佳兴，一行珠帘不下。\n随缕板、歌声闲暇。\n傍翠袖云鬟、怜艳冶。\n似佯醉、不奈娇羞，浓欢旋学风雅。\n相暝色、双鸾舞罢。", 
    "rhythmic": "倾杯乐"
  }, 
  {
    "author": "曾觌", 
    "content": "正枝头荔子，晚红皱、袅熏风。\n对碧瓦迷云，青山似浪，返照浮空。\n高台称吟眺处，□繁华、清胜两无穷。\n帘卷榕阴暮合，万家香霭溟。\n年光冉冉逐飞鸿。\n叹雨迹云踪。\n渐暑退兰房，凉生象簟，知与谁同。", 
    "rhythmic": "木兰花慢"
  }, 
  {
    "author": "曾觌", 
    "content": "溪山多胜事，诗酒辨清游。\n主人为我，增茸台榭足凝眸。\n仿佛玉壶天地，隐见瀛洲风月，千首傲王侯。\n谁与共登眺，公子气横秋。\n记当年，曾共醉，庾公楼。\n一杯此际，重话前事逐东流。\n多谢兼金清唱，更拟重阳佳节，菊任扶头。\n但愿身长健，浮世拚悠悠。", 
    "rhythmic": "水调歌头"
  }, 
  {
    "author": "曾觌", 
    "content": "图画上鳞阁，莫使鬓先秋。\n壮年豪气，无奈黯黯阵云浮。\n常记青油幕下，一矢聊城飞去，谈笑静边头。\n勋业出无意，非为快恩雠。\n卷龙韬，随凤诏，与时谋。\n朱幡皂盖南下，聊试海山州。\n邂逅故人相见，俯仰浮生今古，蝼蚁共王侯。\n万事偶然耳，风月恣嬉游。", 
    "rhythmic": "水调歌头"
  }, 
  {
    "author": "曾觌", 
    "content": "长乐富山水，杖屡足追游。\n故人千里，西望双剑黯回眸。\n多谢扁舟乘兴，慰我天涯羁思，何必羡封侯。\n暮雨疏帘卷，爽气飒如秋。\n送征鸿，浮大白，倚危楼。\n参横月落，耿耿河汉近人流。\n堪叹人生离合，後日征鞍西去，别语却从头。\n老矣江边路，清兴漫悠悠。", 
    "rhythmic": "水调歌头"
  }, 
  {
    "author": "曾觌", 
    "content": "向逍遥物外，造化工夫，做成幽致。\n杳霭壶天，映满空苍翠。\n耸秀峰峦，媚春花木，对玉阶金砌。\n方丈瀛洲，非烟非雾，恍移平地。\n况值良辰，宴游时候，日永风和，暮春天气。\n金母龟台，傍碧桃阴里。", 
    "rhythmic": "醉蓬莱"
  }, 
  {
    "author": "曾觌", 
    "content": "冶态轻盈，香风摇荡，画栏淑景初长。\n彩霞深处，明艳夺昭阳。\n试问沈香旧事，应劝我、莫负韶光。\n多情是，低徊顾影，云幕淡微凉。\n人间，春更好，一枝斜插，犹记疏狂。\n到如今潘鬓，暗点吴霜。\n乐事直须年少，何妨拚、一饮千觞。\n醺醺醉，壶天向晚，春思正悠扬。", 
    "rhythmic": "满庭芳"
  }, 
  {
    "author": "曾觌", 
    "content": "河汉风情，庭户夜凉，皓月澄秋时候。\n冰鉴乍开，跨海飞来，光掩满天星斗。\n四卷珠帘，渐移影、宝阶鸳。\n还又。\n看岁岁婵娟，向人依旧。\n朱邸高宴簪缨，正歌吹瑶台，舞翻宫袖。\n银管竞酬，棣萼相辉，风流古来谁有。\n玉笛横空，更听彻、裳霓三奏。", 
    "rhythmic": "燕山亭"
  }, 
  {
    "author": "曾觌", 
    "content": "玉立明光，才业冠伦，汉历方承休运。\n江左奏功，塞垒宣威，紫绶几垂金印。\n岁晚归来，望丹极、新清氛。\n忠愤。\n著挠节朋俦，便成嘉遁。\n千载云海茫茫，记举目新亭，壮怀难尽。\n蝴蝶梦惊，化鹤飞还，荣华等闲一瞬。\n七十尊前，算畴昔、都无可恨。", 
    "rhythmic": "燕山亭"
  }, 
  {
    "author": "曾觌", 
    "content": "更漏迢迢，乍寒天气，画烛对床。\n正井梧飘砌，边鸿度月，故人何处，水远山长。\n老去功名，年来情绪，宽尽寒衣销旧香。\n除非是，仗蛮笺象管，时伴吟窗。\n词章。\n莫话行藏。\n且喜见捷书来帝乡。\n看锐师云合，妖氛电扫，随堤宫柳，依旧成行。\n梦绕他年，青门紫陌，对酒花前歌正当。\n空成恨，奈潘郎两鬓，新点吴霜。", 
    "rhythmic": "沁园春"
  }, 
  {
    "author": "曾觌", 
    "content": "七闽形胜。\n镇南纪会府，山川交映。\n箫鼓喧天，绮罗盈市，不负四时风景。\n共喜太平无事，岂料潢池不逞。\n殄群丑，看一鼓雷奔，沧溟波静。\n指纵诗书帅，曾到凤池，密勿陪几政。\n暂掩筹帏，催分战舰，总出智谋先定。\n想见捷书初上，尽道臣贤主圣。\n正图旧，听重宣丹诏，归调金鼎。", 
    "rhythmic": "喜迁莺"
  }, 
  {
    "author": "曾觌", 
    "content": "记神京、繁华地，旧游踪。\n正御沟、春水溶溶。\n平康巷陌，绣鞍金勒跃青骢。\n解衣沽酒醉弦管，柳绿花红。\n到如今、馀霜鬓，嗟前事、梦魂中。\n但寒烟、满目飞蓬。", 
    "rhythmic": "金人捧露盘"
  }, 
  {
    "author": "曾觌", 
    "content": "凤阙龙楼，清夜月华初照。\n万点星球，护花梢寒峭。\n华胥梦里，老去欢情终少。\n花愁醉闷，总消除了。\n紫陌嬉游，不似少年怀抱。\n珠帘十里，听笙箫声香。", 
    "rhythmic": "传言玉女"
  }, 
  {
    "author": "曾觌", 
    "content": "摇扬杏花风，迟日淡阴双阙。\n丝管缓随檀板，看舞腰回雪。\n龙舟闲舣画桥边，须趁好花折。\n频劝御杯宜满，正清歌初阕。", 
    "rhythmic": "好事近"
  }, 
  {
    "author": "曾觌", 
    "content": "一梦别长安，山路雨斜风细。\n行到子陵滩畔，谢主人深意。\n多情低唱下梁尘，拚十分沈醉。\n去也为伊消瘦，悄不禁思忆。", 
    "rhythmic": "好事近"
  }, 
  {
    "author": "曾觌", 
    "content": "霁雪好风光，恰是相逢时节。\n酒量不禁频劝，便醉倒人侧。\n严城更漏夜厌厌，应有断肠客。\n莫问落梅三弄，喜一枝曾折。", 
    "rhythmic": "好事近"
  }, 
  {
    "author": "曾觌", 
    "content": "梅粉轻匀。\n和风布暖，香径无尘。\n凤阁凌虚，龙池澄碧，芳意鳞鳞。\n清时酒圣花神。\n对内苑、风光又新。\n一部仙韶，九重鸾仗，天上长春。", 
    "rhythmic": "柳梢青"
  }, 
  {
    "author": "曾觌", 
    "content": "花柳争春。\n湖山竟秀，恰近清明。\n绮席从容，兰舟摇曳，稳泛波平。\n君恩许宴簪缨。\n密座促、仍多故情。\n一部清音，两行红粉，醉入严城。", 
    "rhythmic": "柳梢青"
  }, 
  {
    "author": "曾觌", 
    "content": "品雅风流，端端正正，堪人怜惜。\n因甚新来，眉儿不展，愁情如织。\n倡条冶叶无情，犹为他、千思万忆。\n据恁当初，真心实意，如何亏得。", 
    "rhythmic": "柳梢青"
  }, 
  {
    "author": "曾觌", 
    "content": "胭脂腻，粉光轻。\n正新晴。\n枝上闹红无处著，近清明。\n仙娥进酒多情。", 
    "rhythmic": "春光好"
  }, 
  {
    "author": "曾觌", 
    "content": "心下事，不思量。\n自难忘。\n花底梦回春漠漠，恨偏长。\n闲日多少韶光。", 
    "rhythmic": "春光好"
  }, 
  {
    "author": "曾觌", 
    "content": "槐阴密，蔗浆寒。\n荔枝丹。\n珍重主人怜客意，荐雕盘。\n多情翠袖凭栏。", 
    "rhythmic": "春光好"
  }, 
  {
    "author": "曾觌", 
    "content": "一声杜宇。\n满地落红愁不语。\n国色春娇。\n不逐风前柳絮飘。\n珠帘休卷。\n爱惜龙香藏粉艳。\n胜友俱来。\n同醉君恩倒玉杯。", 
    "rhythmic": "减字木兰花"
  }, 
  {
    "author": "曾觌", 
    "content": "璧月香风，万家帘幕烟如昼。\n闹蛾雪柳。\n人似梅花瘦。\n行乐清时，莫惜笙歌奏。\n更阑後。\n满斟金斗。\n且醉厌厌酒。", 
    "rhythmic": "点绛唇"
  }, 
  {
    "author": "曾觌", 
    "content": "细雨斜风，上元灯火还空过。\n下帘孤坐。\n老去知因果。\n风月词情，冷落教谁和。\n今忘我。\n静中看破。\n万事空花堕。", 
    "rhythmic": "点绛唇"
  }, 
  {
    "author": "曾觌", 
    "content": "艳杏红芳透粉肌。\n沈香亭宴太真妃。\n新晴庭馆燕来迟。\n试抹么弦妆半掩，满斟绿醑袖交飞。\n九重天上捧金卮。", 
    "rhythmic": "浣溪沙"
  }, 
  {
    "author": "曾觌", 
    "content": "元是昭阳宫里人。\n惊鸿宛转掌中身。\n只疑飞过洞庭云。\n按彻凉州莲步紧，好花风袅一枝新。\n画堂香暖不胜春。", 
    "rhythmic": "浣溪沙"
  }, 
  {
    "author": "曾觌", 
    "content": "绮陌寻芳惜少年。\n长楸走马著金鞭。\n玉楼春醉杏花前。\n憔悴如今谁作伴，别离还近养花天。\n碧云凝处忆婵娟。", 
    "rhythmic": "浣溪沙"
  }, 
  {
    "author": "曾觌", 
    "content": "一扇熏风入座凉。\n轻云微雨弄晴光。\n绿团梅子未成黄。\n渐近日长愁闷处，更堪羁旅送归。\n乱山重叠水茫茫。", 
    "rhythmic": "浣溪沙"
  }, 
  {
    "author": "曾觌", 
    "content": "华灯闹。\n银蟾照。\n万家罗幕香风透。\n金尊侧。\n花颜色。\n醉里人人，向人情极。\n惜惜惜。\n春寒峭。\n腰肢小。\n鬓云斜蛾儿袅。\n清宵寂。\n香闺隔。", 
    "rhythmic": "钗头凤・撷坊词"
  }, 
  {
    "author": "曾觌", 
    "content": "建章宫殿晚生寒。\n飞雪点朱阑。\n舞腰缓随檀板，轻絮春闲。\n愁思乱，酒肠悭。\n漏将残。\n玉人今夜，滴粉搓酥，应敛眉山。", 
    "rhythmic": "诉衷情"
  }, 
  {
    "author": "曾觌", 
    "content": "半钩珠箔小扬州。\n春色在重楼。\n曾醉玳筵歌舞，楚梦苦难留。\n情脉脉，恨悠悠。\n几时休。\n大都人世，会少离多，总是闲愁。", 
    "rhythmic": "诉衷情"
  }, 
  {
    "author": "曾觌", 
    "content": "晚妆初试蕊珠宫。\n随步异香浓。\n檀槽缓垂鸾带，纤指拈春葱。\n莺语巧，上林中。\n正娇慵。\n暂教花下，帘影微开，多谢东风。", 
    "rhythmic": "诉衷情"
  }, 
  {
    "author": "曾觌", 
    "content": "兰亭曲水擅风流。\n移宴向清秋。\n黄花未应憔悴，盏面尚堪浮。\n围艳质，发歌喉。\n细相酬。\n明年此会，主人还是，在凤池头。", 
    "rhythmic": "诉衷情"
  }, 
  {
    "author": "曾觌", 
    "content": "翠幄成阴，谁家帘幕。\n绮罗香拥处、觥筹错。\n清和将近，□春寒更薄。\n高歌看簌簌、梁尘落。\n好景良辰，人生行乐。\n金杯无奈是、苦相虐。\n残红飞尽，袅垂杨轻弱。\n来岁断不负、莺花约。", 
    "rhythmic": "踏莎行"
  }, 
  {
    "author": "曾觌", 
    "content": "花近清明晚风寒。\n锦幄兽香残。\n醺醺醉里，匆匆相见，重听哀弹。\n春情入指莺声碎，危柱不胜弦。\n十分得意，一场轻梦，淡月阑干。", 
    "rhythmic": "眼儿媚"
  }, 
  {
    "author": "曾觌", 
    "content": "重劝离觞泪相看。\n寂寞上征鞍。\n临行欲话，风流心事，万绪千端。\n春光漫漫人千里，归梦绕长安。\n不堪向晚，孤城吹角，回首关山。", 
    "rhythmic": "眼儿媚"
  }, 
  {
    "author": "曾觌", 
    "content": "翠箔垂云香喷雾。\n年少疏狂，载酒寻芳路。\n多少惜花春意绪。\n劝人金盏歌金缕。\n桃李飘零风景暮。\n只有闲愁，不逐流年去。\n旧事而今谁共语。\n画楼空指行云处。", 
    "rhythmic": "蝶恋花"
  }, 
  {
    "author": "曾觌", 
    "content": "御柳风柔春正暖。\n紫殿朱楼，赫奕祥光远。\n十二玉龙迎凤辇。\n香腾锦绣闻弦管。\n扇却双鸾开宝宴。\n绿绕红围，宣劝金卮满。\n万岁千秋流宠眷。\n此身欲备昭阳燕。", 
    "rhythmic": "蝶恋花"
  }, 
  {
    "author": "曾觌", 
    "content": "凉秋湖上过雨。\n作意回商素。\n暗绿翻轻盖，萧然姑射俦侣。\n妆脸宜淡伫。\n红衣妒。\n步袜凌波去。\n异香度。\n天教占断，风汀月浦烟渚。\n纤尘不到，梦绕玉壶清处。\n多少芳心待怨诉。", 
    "rhythmic": "隔浦莲・隔浦莲近拍"
  }, 
  {
    "author": "曾觌", 
    "content": "一线海门来。\n雪喷云开。\n山移玉下瑶台。\n卷地西风吹不断，直到蓬莱。\n羯鼓噪春雷。\n鼍舞蛟回。\n歌楼鼓吹夕阳催。\n今古清愁流不尽，都一樽。", 
    "rhythmic": "浪淘沙"
  }, 
  {
    "author": "曾觌", 
    "content": "催花小雨，轻把香尘洒。\n帘卷水亭风，梅影转、夕阳初下。\n靓妆窥鉴，鸳湛清漪，浮暗麝，剪芳琼，消得连城价。\n玉楼十二，寒怯铢衣挂。\n曾是绿华仙，眷馀情、新词如画。\n花随人圣，须信世无双，腾凤吹，驻銮舆，堪与瑶池亚。", 
    "rhythmic": "蓦山溪"
  }, 
  {
    "author": "曾觌", 
    "content": "凋红减翠，正是清秋杪。\n深院袅香风，看梨花、一枝开早。\n珑璁映面，依约认娇颦，天淡淡，月溶溶，春意知多少。\n清明池馆，芳信年年好。\n更向五侯家，把江梅、风光占了。\n休教寂寞，辜负向人心，檀板响，宝杯倾，潘鬓从他老。", 
    "rhythmic": "蓦山溪"
  }, 
  {
    "author": "曾觌", 
    "content": "依旧惜春心，花枝常好。\n只恐尊前被花笑。\n少年青鬓，耐得几番重到。\n旧欢重记省，如天杳。\n绮陌青门，斜阳芳草。\n今古销沈送人老。\n帝城春事，又是等闲来了。\n乱红随过雨，莺声悄。", 
    "rhythmic": "感皇恩"
  }, 
  {
    "author": "曾觌", 
    "content": "柳阴庭馆占风光。\n呢喃清昼长。\n碧波新涨小池塘。\n双双蹴水忙。\n萍散漫，絮飘扬。\n轻盈体态狂。\n为怜流去落红香。\n衔将归画梁。", 
    "rhythmic": "阮郎归"
  }, 
  {
    "author": "曾觌", 
    "content": "龙驭亲迎玉辇来。\n江梅枝上雪培堆。\n东风上苑春光到，更放金莲匝地开。\n腾凤吹，进瑶杯。\n两宫交劝正欢谐。\n父慈子孝从今数，准拟开筵一万回。", 
    "rhythmic": "鹧鸪天"
  }, 
  {
    "author": "曾觌", 
    "content": "桃李飘零春已深。\n可怜轻负惜花心。\n尊前赖有红千叠，窗外休惊绿满林。\n灯灼灼，醉沈沈。\n笙歌丛里酒频斟。\n留欢且莫匆匆去，怅望春归何处寻。", 
    "rhythmic": "鹧鸪天"
  }, 
  {
    "author": "曾觌", 
    "content": "每上春泥向晓乾。\n花间幽鸟舞姗姗。\n年华不管人将老，门外东风依旧寒。\n投簪易，息机难。\n鹿门归路不曾关。\n羡君早觉无生法，识破南柯一梦间。", 
    "rhythmic": "鹧鸪天"
  }, 
  {
    "author": "曾觌", 
    "content": "故乡寒食醉酡颜。\n秋千彩索眩斓斑。\n如今头上灰三斗，赢得疏慵到处闲。\n锺已动，漏将残。\n浮生犹恨别离难。\n镬汤转作清凉地，只在人心那样看。", 
    "rhythmic": "鹧鸪天"
  }, 
  {
    "author": "曾觌", 
    "content": "捍拨金泥雅制新。\n紫檀槽映小腰身。\n娅姹雏莺相对语。\n欣睹。\n上林花底暖生春。\n飒飒胡沙飞指下。\n休讶。\n一般奇绝称精神。\n向道曲终多少意。", 
    "rhythmic": "定风波"
  }, 
  {
    "author": "曾觌", 
    "content": "上苑芳初雨晴。\n香风袅袅泛轩楹。\n犹记洛阳开小宴。\n娇面。\n粉光依约认倾城。\n流落江南重此会。\n相对。\n金蕉蘸甲十分倾。\n怕见人间春更好。", 
    "rhythmic": "定风波"
  }, 
  {
    "author": "曾觌", 
    "content": "极目秋光夕照开。\n潮头初自海门来。\n杳杳江天横一线。\n如练。\n疾驱千骑鼓声催。\n杰槛翠飞争徙倚。\n一行新雁去仍回。\n翠袖半空歌笑迥。", 
    "rhythmic": "定风波"
  }, 
  {
    "author": "曾觌", 
    "content": "天语丁宁对未央。\n少摅素志向荆襄。\n赫家声今不坠。\n英伟。\n风姿飒爽紫髯郎。\n别酒一杯君莫阻。\n烛前粉艳俨成行。\n领略大堤花好处。", 
    "rhythmic": "定风波"
  }, 
  {
    "author": "曾觌", 
    "content": "霜月晚云收。\n萧瑟西风满院秋。\n雅会难期嗟易散，迟留。\n把酒听歌且劝酬。\n万事拚悠悠。\n只有情亲意未休。\n後夜扁舟烟浪里，回头。\n叶叶丹枫总是愁。", 
    "rhythmic": "南乡子"
  }, 
  {
    "author": "曾觌", 
    "content": "晴空碧。\n吴山染就丹青色。\n丹青色。\n西风摇落，可堪凄恻。\n世情冷暖君应识。\n鬓边各自侵寻白。\n侵寻白。\n江南江北，几时归得。", 
    "rhythmic": "忆秦娥"
  }, 
  {
    "author": "曾觌", 
    "content": "西风节。\n碧云卷尽秋宵月。\n秋宵月。\n关河千里，照人离别。\n尊前俱是天涯客。\n那堪三载遥相忆。\n遥相忆。\n年光依旧，渐成华发。", 
    "rhythmic": "忆秦娥"
  }, 
  {
    "author": "曾觌", 
    "content": "暮云蹙。\n小亭带雪斟。\n斟。\n一声羌管，落梅蔌蔌。\n舞衣旋趁霓裳曲。\n倚阑相对人如玉。\n人如玉。\n锦屏罗幌，看成不足。", 
    "rhythmic": "忆秦娥"
  }, 
  {
    "author": "曾觌", 
    "content": "正飞雪。\n园林一样梨花白。\n梨花白。\n画堂帘卷，暖生春色。\n嵇康转轴声幽噎。\n新来多病娇无力。\n娇无力。\n浅红转黛，自然标格。", 
    "rhythmic": "忆秦娥"
  }, 
  {
    "author": "曾觌", 
    "content": "风萧瑟。\n邯郸古道伤行客。\n伤行客。\n繁华一瞬，不堪思忆。\n丛台歌舞无消息。\n金尊玉管空尘迹。\n空尘迹。\n连天草树，暮云凝碧。", 
    "rhythmic": "忆秦娥"
  }, 
  {
    "author": "曾觌", 
    "content": "菊花小摘，西风斜照，帘影轻笼暝色。\n玉尊侧倒莫辞空，□满座、宾朋弁侧。\n乡邦万里，北来年少，几个如今在得。\n扶头一任且留连，叹人世、光阴半百。", 
    "rhythmic": "鹊桥仙"
  }, 
  {
    "author": "曾觌", 
    "content": "松姿不老。\n独立蓬莱杪。\n风卷流苏香雾晓。\n又是江梅开了。\n丹青早画麒麟。\n貂蝉自属王门。\n闻道碧桃花绽，一枝枝祝千春。", 
    "rhythmic": "清平乐"
  }, 
  {
    "author": "曾觌", 
    "content": "清夜长。\n泛玉觞。\n照座江梅花正芳。\n风传细细香。\n围艳妆。\n留醉乡。\n一曲清歌声绕梁。\n尊前人断肠。", 
    "rhythmic": "长相思"
  }, 
  {
    "author": "曾觌", 
    "content": "芙蓉池畔都开遍。\n又是西风晚。\n霁天碧净暝云收。\n渐看一轮冰魄、冷悬秋。\n闽山层叠迷归路。\n把酒宽愁绪。\n旧欢新恨几凄凉。\n暗想瀛洲何处、梦悠扬。", 
    "rhythmic": "虞美人"
  }, 
  {
    "author": "曾觌", 
    "content": "清明池馆晴还雨，绿涨溶溶。\n花里游蜂。\n宿粉栖香锦绣中。\n玉箫声断人何处，依旧春风。\n万点愁红。\n乱逐烟波总向东。", 
    "rhythmic": "采桑子"
  }, 
  {
    "author": "曾觌", 
    "content": "画堂帘卷兽香浓。\n花上雪玲珑。\n平地十州三岛，蟠桃已试春红。", 
    "rhythmic": "朝中措"
  }, 
  {
    "author": "曾觌", 
    "content": "画堂栏槛占韶光。\n端不负年芳。\n依倚东风向晓，数行浓淡仙妆。", 
    "rhythmic": "朝中措"
  }, 
  {
    "author": "曾觌", 
    "content": "金沙架上日璁珑。\n浓绿衬轻红。\n花下两行红袖，直疑春在壶中。", 
    "rhythmic": "朝中措"
  }, 
  {
    "author": "曾觌", 
    "content": "休论社燕与秋鸿。\n时节太匆匆。\n海上一番微雨，朱门浓绿阴中。", 
    "rhythmic": "朝中措"
  }, 
  {
    "author": "曾觌", 
    "content": "西湖南北旧游空。\n谁料一尊同。\n回首四年间事，浑如飞絮。", 
    "rhythmic": "朝中措"
  }, 
  {
    "author": "曾觌", 
    "content": "双溪楼上凭栏时。\n潋滟泛金卮。\n醉到闹花深处，歌声遏住云飞。", 
    "rhythmic": "朝中措"
  }, 
  {
    "author": "曾觌", 
    "content": "雕车南陌碾香尘。\n一梦尚如新。\n回首旧游何在，柳烟花雾迷春。", 
    "rhythmic": "朝中措"
  }, 
  {
    "author": "曾觌", 
    "content": "功名虽未压英游。\n一种旧风流。\n人世百年须到，如今七十春秋。", 
    "rhythmic": "朝中措"
  }, 
  {
    "author": "曾觌", 
    "content": "璧月窥红粉，金莲映彩山。\n东风丝管满长安。\n移下十洲三岛、在人间。\n两两人初散，厌厌夜向阑。", 
    "rhythmic": "南柯子・南歌子"
  }, 
  {
    "author": "曾觌", 
    "content": "粉黛娉婷艳，芝兰笑语香。\n延平春色斗芬芳。\n不管清宵更漏、听霓裳。\n烛暗人方醉，杯传意更长。", 
    "rhythmic": "南柯子・南歌子"
  }, 
  {
    "author": "曾觌", 
    "content": "绿阴侵檐净，红榴照眼明。\n主人开宴出倾城。\n正是雨馀天气、暑风清。\n别酒殷勤竟，危弦要妙声。", 
    "rhythmic": "南柯子・南歌子"
  }, 
  {
    "author": "曾觌", 
    "content": "共禀阴阳数，谁知造化工。\n安闲百计总输公。\n掩映芙蓉花径、郡城东。\n风月三秋兴，尊一笑同。", 
    "rhythmic": "南柯子・南歌子"
  }, 
  {
    "author": "曾觌", 
    "content": "江天暝色伤心目。\n冻鹊争投林下竹。\n四垂云幕一襟寒，片片飞花轻镂玉。\n美人试按新翻曲。", 
    "rhythmic": "玉楼春"
  }, 
  {
    "author": "曾觌", 
    "content": "故人情分转绸缪。\n小窗幽。\n话离愁。\n海阔天遥，鸿雁两悠悠。\n今日相逢谁较健，应怪我、鬓先秋。\n功名淅米在刀头。\n壮心休。\n弊貂裘。", 
    "rhythmic": "江神子・江城子"
  }, 
  {
    "author": "曾觌", 
    "content": "凤翼双双，金泥细细。\n四弦斜抱拢纤指。\n紫檀香暖转春雷，嘈嘈切切声相继。\n弱柳腰肢，轻云情思。\n曲中多少风流事。\n红牙拍碎少年心，可怜辜负尊前意。", 
    "rhythmic": "踏莎行"
  }, 
  {
    "author": "曾觌", 
    "content": "温柔乡内人，翠微阁中女。\n颜笑洛阳花，肌莹荆山玉。\n东君深有情，解与花为主。\n移傍楚峰居，容易为云雨。", 
    "rhythmic": "生查子"
  }, 
  {
    "author": "曾觌", 
    "content": "蒲葵佳节初经雨。\n正栏槛、薰风度。\n满泛香蒲斟醑。\n故人情厚，艳歌娇舞。\n总是留宾处。\n榴花照眼江天暮。\n醉里春情荡轻絮。\n岂止卷帘通一顾。", 
    "rhythmic": "青玉案"
  }, 
  {
    "author": "曾觌", 
    "content": "乘鸾影里冰轮度。\n秋空净、南楼暮。\n袅袅天风吹玉兔。\n今宵只在，旧时圆处。\n往事难重数。\n天涯几见新霜露。\n怎得朱颜旧如故。", 
    "rhythmic": "青玉案"
  }, 
  {
    "author": "曾觌", 
    "content": "杏花寒食佳期近。\n一帘烟雨琴书润。\n砌下水潺潺。\n玉笙吹暮寒。\n阳台云易散。\n往事寻思懒。\n花底醉相扶。\n当时人在无。", 
    "rhythmic": "菩萨蛮"
  }, 
  {
    "author": "曾觌", 
    "content": "云烟漠漠秋容老。\n茅檐映水人家好。\n林叶未凋疏。\n远山横有无。\n平生耕钓事。\n若个安身事。\n劝君早归来。\n碧香新瓮开。", 
    "rhythmic": "菩萨蛮"
  }, 
  {
    "author": "曾觌", 
    "content": "焕烂莲灯高下，参差梅影横斜。\n凭栏一目尽天涯。\n雪月交辉清夜。\n莫惜柔荑劝酒，从教醉脸红霞。\n烂银宫阙对仙家。\n一段风光如画。", 
    "rhythmic": "西江月"
  }, 
  {
    "author": "曾觌", 
    "content": "桂苑旋生凉思，银河左界秋高。\n纤尘不动湛清霄。\n皓月照人偏好。\n诗为情多却减，酒因愁里难销。\n一声羌管梦魂劳。\n可惜风光虚老。", 
    "rhythmic": "西江月"
  }, 
  {
    "author": "曾觌", 
    "content": "醉伴三千珠履，如登十二琼楼。\n壶天澄爽露华秋。\n滟滟金波酾酒。\n罗扇不随恩在，佳时须要人酬。\n麒麟阁画为谁留。\n只见浮生白首。", 
    "rhythmic": "西江月"
  }, 
  {
    "author": "曾觌", 
    "content": "潇洒陇头春。\n取次一枝新。\n还是东风来也，犹作未归人。\n微月淡烟村。", 
    "rhythmic": "绣带儿・好女儿"
  }, 
  {
    "author": "曾觌", 
    "content": "数尽万般花，不比梅花韵。\n雪压风欺恁地寒，划地清喷香。\n半醉折归来，插向乌云鬓。\n不是愁人闷带花，花带愁人闷。", 
    "rhythmic": "卜算子"
  }, 
  {
    "author": "曾觌", 
    "content": "雨过风微。\n温泉浴倦，妃子妆迟。\n翠袖牵云，朱唇得酒，脸晕胭脂。\n年年海燕新归。\n怎奈向、黄昏恁时。\n倚遍琼干，烧残银烛，花又争知。", 
    "rhythmic": "柳梢青"
  }, 
  {
    "author": "曾觌", 
    "content": "□杏堂前，清深窗外，宛似蓬瀛。\n珠翠分行，笙歌争奏，音韵清新。\n玉皇金母情亲。\n劝醑、更酬嗣君。\n地久天长，花朝月夕，天上长春。", 
    "rhythmic": "柳梢青"
  }, 
  {
    "author": "曾觌", 
    "content": "小宴清秋。\n霎时见了，雨散云收。\n柳絮轻柔，梅花闲澹，宫院风流。\n空教梦绕青楼。\n待说个、相思又休。\n无奈情何，不来眼底，常在心头。", 
    "rhythmic": "柳梢青"
  }, 
  {
    "author": "曾觌", 
    "content": "情深恨切。\n忆伊诮没些休歇。\n百般做处百厮惬。\n管是前生，曾负你冤业。\n临岐不忍匆匆别。\n两行珠泪流红颊。", 
    "rhythmic": "醉落魄・一斛珠"
  }, 
  {
    "author": "曾觌", 
    "content": "娇波媚靥，尊前席上，只是寻常梳裹。\n温柔伶俐总天然，没半掏、教人看破。\n从来可恁，痴迷著相，百计消除不过。\n烟花不是不曾经，放不下、唯他一个。", 
    "rhythmic": "鹊桥仙"
  }, 
  {
    "author": "曾觌", 
    "content": "艳苞初拆。\n偏借东君力。\n上苑梨花风露湿。\n新染胭脂颜色。\n玉人小立帘栊。\n轻匀媚脸妆红。\n斜插一枝云鬓，看谁剩□春风。", 
    "rhythmic": "清平乐"
  }, 
  {
    "author": "曾觌", 
    "content": "闲窗静院漏声长。\n金鸭冷残香。\n几番梦回枕上，飞絮恨悠扬。\n身在此，意伊行。\n思量。\n不言不语，几许闲情，月上回廊。", 
    "rhythmic": "诉衷情"
  }, 
  {
    "author": "曾觌", 
    "content": "谷雨郊园喜弄晴。\n满林璀璨缀繁星。\n筠篮新采绛珠倾。\n樊素扇边歌未发，葛洪炉内药初成。\n金盘乳酪齿流冰。", 
    "rhythmic": "浣溪沙"
  }, 
  {
    "author": "曾觌", 
    "content": "素飙漾碧，看天衢稳送、一轮明月。\n翠水瀛壶人不到，比似世间秋别。\n玉手瑶笙，一时同色，小按霓裳叠。\n天津桥上，有人偷记新阙。\n当日谁幻银桥，阿瞒儿戏，一笑成痴绝。\n肯信群仙高宴处，移下水晶宫阙。", 
    "rhythmic": "壶中天慢・念奴娇"
  }, 
  {
    "author": "黄公度", 
    "content": "嫩绿娇红，砌成别恨千千斗。\n短亭回首。\n不是缘春瘦。\n一曲阳关，杯送纤纤手。\n还知否。\n凤池归後。\n无路陪尊酒。", 
    "rhythmic": "点绛唇"
  }, 
  {
    "author": "黄公度", 
    "content": "郁葱佳气。\n天降麒麟瑞。\n回首处，江城外。\n一麾遗爱在，万口欢声沸。\n人乍远，危楼目断天无际。\n五马徘徊地。\n春色随归旆。\n寿水绿，壶山翠。\n风轻香篆直，日暖歌喉脆。\n椒觞举，人人尽祝千秋岁。", 
    "rhythmic": "千秋岁"
  }, 
  {
    "author": "黄公度", 
    "content": "高楼目断南来翼。\n玉人依旧无消息。\n愁绪促眉端。\n不随衣带宽。\n萋萋天外草。\n何处春归早。\n无语凭栏杆。\n竹声生暮寒。", 
    "rhythmic": "菩萨蛮"
  }, 
  {
    "author": "黄公度", 
    "content": "邻鸡不管离怀苦。\n又还是、催人去。\n回首高城音信阻。\n霜桥月馆，水村烟市，总是思君处。\n残别袖燕支雨。\n谩留得、愁千缕。\n欲倩归鸿分付与。\n鸿飞不住。", 
    "rhythmic": "青玉案"
  }, 
  {
    "author": "黄公度", 
    "content": "寒透小窗纱，漏断人初醒。\n翡翠屏间拾落钗，背立残影。\n欲去更踟蹰，离恨终难整。\n陇首流泉不忍闻，月落双溪冷。", 
    "rhythmic": "卜算子"
  }, 
  {
    "author": "黄公度", 
    "content": "湖上送残春，已负别时归约。\n好在故园桃李，为谁开谁落。\n还家应是荔支天，浮蚁要人酌。\n莫把舞裙歌扇，便等闲抛却。", 
    "rhythmic": "好事近"
  }, 
  {
    "author": "黄公度", 
    "content": "眉尖早识愁滋味。\n娇羞未解论心事。\n试问忆人不。\n无言但点头。\n嗔人归不早。\n故把金杯恼。\n醉看舞时腰。\n还如旧日娇。", 
    "rhythmic": "菩萨蛮"
  }, 
  {
    "author": "黄公度", 
    "content": "薄宦各东西，往事随风雨。\n先自离歌不忍闻，又何况、春将暮。\n愁共落花多，人逐征鸿去。\n君向潇湘我向秦，後会知何处。", 
    "rhythmic": "卜算子"
  }, 
  {
    "author": "黄公度", 
    "content": "一枝雪里冷光浮。\n空自许清流。\n如今憔悴，蛮烟瘴雨，谁肯寻搜。\n昔年曾共孤芳醉，争插玉钗头。\n天涯幸有，惜花人在，杯酒相酬。", 
    "rhythmic": "眼儿媚"
  }, 
  {
    "author": "黄公度", 
    "content": "幽香冷艳缀疏枝。\n横影卧霜溪。\n清楚浑如南郭，孤高胜似东篱。", 
    "rhythmic": "朝中措"
  }, 
  {
    "author": "黄公度", 
    "content": "屑瑶飘絮满层空。\n人在广寒宫。\n已觉楼台改观，渐看桃李春融。", 
    "rhythmic": "朝中措"
  }, 
  {
    "author": "黄公度", 
    "content": "冷艳幽香冰玉姿。\n占断孤高，压尽芳菲。\n东君先暖向南枝。\n要使天涯，管领春归。\n不受人间莺蝶知。\n长是年年，雪约霜期。\n嫣然一笑百花迟。\n调鼎行看，结子黄时。", 
    "rhythmic": "一翦梅"
  }, 
  {
    "author": "黄公度", 
    "content": "一径叉分，三亭鼎峙，小园别是清幽。\n曲阑低槛，春色四时留。\n怪石参差卧虎，长松偃蹇拿虬。\n携筇晚，风来万里，冷撼一天秋。\n优游。\n销永昼，琴尊左右，宾主风流。\n且偷闲，不妨身在南州。\n故国归帆隐隐，西往事悠悠。\n都休问，金钗十二，满酌听轻讴。", 
    "rhythmic": "满庭芳"
  }, 
  {
    "author": "黄公度", 
    "content": "风送清香过短墙。\n烟笼晚色近修篁。\n夕阳楼外角声长。\n欲去还留无限思，轻匀淡抹不成妆。\n一尊相对月生凉。", 
    "rhythmic": "浣溪沙"
  }, 
  {
    "author": "黄公度", 
    "content": "枫岭摇丹，梧阶飘冷，一天风露惊秋。\n数丛篱下，滴滴晓香浮。\n不趁桃红李白，堪匹配、梅淡兰幽。\n孤芳晚，狂蜂戏蝶，长负岁寒愁。\n年年，重九日，龙山高会，彭泽清流。\n向尊前一笑，未觉淹留。\n况有甘滋玉铉，佳名算、合在金瓯。\n功成後，夕英饱饵，相伴赤松游。", 
    "rhythmic": "满庭芳"
  }, 
  {
    "author": "黄童", 
    "content": "不忍更回头，别泪多於雨。\n肺腑相看四十秋，奚止朝朝暮暮。\n何事值花时，又是匆匆去。\n过了阳关更向西，总是思兄处。", 
    "rhythmic": "卜算子"
  }, 
  {
    "author": "倪", 
    "content": "结束征鞍临驿路，长林积雪消初。\n天回春色到平芜。\n不禁杯酒罢，便与故人疏。\n一曲阳关歌未彻，仆夫催驾修途。\n非君思我更谁欤。\n西风吹过雁，应有寄来书。", 
    "rhythmic": "临江仙"
  }, 
  {
    "author": "倪", 
    "content": "万里凉风收积雨，一天晴碧新开。\n暮云归尽绝纤埃。\n金波明静夜，玉露湿苍苔。\n坐有霜髯诗酒客，平生见月衔杯。\n传闻丹诏日边来。\n莫辞通夕醉，对景且徘徊。", 
    "rhythmic": "临江仙"
  }, 
  {
    "author": "倪", 
    "content": "竹里轩窗真可爱，况当暑退新凉。\n檐前岩桂向人芳。\n清阴团翠盖，金粟淡微黄。\n坐到夜深明月出，好风时度幽香。\n莫辞沈醉倒霞觞。\n一枝聊赠子，早冠绿衣郎。", 
    "rhythmic": "临江仙"
  }, 
  {
    "author": "倪", 
    "content": "木落西风秋已半，正当璧月圆时。\n为登绝岭赋新诗。\n酒摇金凿落，波净碧琉璃。\n细看冰轮还有意，要君把盏休辞。\n看看两鬓欲成丝。\n明年当此夜，千里共相思。", 
    "rhythmic": "临江仙"
  }, 
  {
    "author": "倪", 
    "content": "茅屋三间临木杪，门前流水潺潺。\n林泉得趣喜身闲。\n开窗延翠竹，翦树纳青山。\n行乐政须筋力健，莫令白发衰颜。\n与君藜杖极跻攀。\n岭头舒望眼，天末数烟鬟。", 
    "rhythmic": "临江仙"
  }, 
  {
    "author": "倪", 
    "content": "湖上青山千万叠，倏如阵马交驰。\n平湖百顷却逶迟。\n晴光相荡激，倒影落沦漪。\n何日漾舟深碧处，细听羌笛高吹。\n多君起我以新诗。\n未能同寓目，聊复一伸眉。", 
    "rhythmic": "临江仙"
  }, 
  {
    "author": "倪", 
    "content": "鸟语朝来新雨霁，杖藜呼我闲行。\n天晴腰脚上山轻。\n清风收积润，斜日弄新晴。\n最爱飞泉鸣野涧，清如万壑松声。\n回风溅沫湿冠缨。\n归来魂梦冷，幽响杂瑶琼。", 
    "rhythmic": "临江仙"
  }, 
  {
    "author": "倪", 
    "content": "佳月当今夕，清尊尽客欢。\n参横斗转夜将阑。\n试泛小溪深处、与重看。\n野水从磨激，群山势郁盘。\n殷勤照我一杯残。\n更有谪仙奇句、斗清寒。", 
    "rhythmic": "南歌子"
  }, 
  {
    "author": "倪", 
    "content": "置酒临清夜，狂歌尽一欢。\n主人幽兴未渠阑。\n不负一天明月、卷帘看。\n影动黄金阙，光摇承露盘。\n君今双鬓未凋残。\n明岁玉堂兹夕、赏高寒。", 
    "rhythmic": "南歌子"
  }, 
  {
    "author": "倪", 
    "content": "对月中秋夜，传觞一笑欢。\n飘然逸兴未应阑。\n步向望湖桥上、倚阑看。\n松径风萧瑟，山腰路屈盘。\n南飞惊鹊五更残。\n小立水云光里、葛衣寒。", 
    "rhythmic": "南歌子"
  }, 
  {
    "author": "倪", 
    "content": "露下衣微湿，杯深意甚欢。\n西风吹暑十分阑。\n月满中秋、仍共故人看。\n酒好鹅黄嫩，茶珍小凤盘。\n醉吟不觉曙锺残。\n犹记归来扑面、井花寒。", 
    "rhythmic": "南歌子"
  }, 
  {
    "author": "倪", 
    "content": "嫩竹呈新绿，幽花露浅红。\n一檐苍翠落杯中。\n更有飞泉鸣佩、响丁东。\n乐事知难并，良辰得暂逢。\n晚风林下一尊同。\n便觉飘然身在、广寒宫。", 
    "rhythmic": "南歌子"
  }, 
  {
    "author": "倪", 
    "content": "积水凝深碧，斜阳散满红。\n扁舟轻漾白苹风。\n曲港孤村萦绕、路相通。\n野色浮尊净，荷香入座浓。\n胜游聊复五人同。\n恰似辋川当日、画图中。", 
    "rhythmic": "南歌子"
  }, 
  {
    "author": "倪", 
    "content": "昨夜狂雷怒，鞭起卞山龙。\n怪见朝来急雨，万木偃颠风。\n试看潭头落涧，一片练波飞出，河汉与天通。\n向晚馀霏落，巾已垫林宗。\n向高岩，凭曲槛，抚孤松。\n为雕好句，快倾桑落玉壶空。\n借问庐山三峡，与此飞流溅沫，今日定谁雄。\n乞与丹青手，写入紫微宫。", 
    "rhythmic": "水调歌头"
  }, 
  {
    "author": "倪", 
    "content": "风卷暮云尽，镜净一天秋。\n试把鹅黄新酒，细酌散闲愁。\n西望群山千叠，眇眇飞鸿没处，爽气与俱浮。\n且尽尊中绿，不用叹淹留。\n对西风，歌妙曲，意绸缪。\n万顷烟云奇变，所得过封侯。\n何事苦萦名利，便合绿蓑青笠，投绂早归休。\n他日君寻我，小艇钓寒流。", 
    "rhythmic": "水调歌头"
  }, 
  {
    "author": "倪", 
    "content": "素秋向晚，正洞庭木落，疏林凋绿。\n惟有岩前双桂树，翠叶香浮金粟。\n皓月飞来，徘徊树杪，光射林间屋。\n夜深人静，好风忽起庭竹。\n俄顷万籁号鸣，清寒疑乍，听高岩悬瀑。\n起看碧天澄似洗，应费明河千斛。\n细酌鹅黄，宴搜奇句，逸气凌鸿鹄。\n浩歌归去，却愁踏碎琼玉。", 
    "rhythmic": "念奴娇"
  }, 
  {
    "author": "倪", 
    "content": "凭高一览。\n紫翠相围光照眼。\n下瞰平湖。\n鹭立鸥飞意自如。\n天清境胜。\n云澹烟横鱼动镜。\n不是公诗。\n谁写新亭一段奇。", 
    "rhythmic": "减字木兰花"
  }, 
  {
    "author": "倪", 
    "content": "超然远览。\n是我辈人方俱眼。\n默想江湖。\n何处山川略得如。\n凉秋最胜。\n万顷芙蕖盖明镜。\n更乞清诗。\n要见胸中一吐奇。", 
    "rhythmic": "减字木兰花"
  }, 
  {
    "author": "倪", 
    "content": "新晴眺览。\n空翠相磨明老眼。\n水满溪湖。\n来往风帆得自如。\n天公济胜。\n明月当空开宝镜。\n咏谪仙诗。\n醉里骑鲸也大奇。", 
    "rhythmic": "减字木兰花"
  }, 
  {
    "author": "倪", 
    "content": "岭头独览。\n诗料森然纷满眼。\n倒影摇湖。\n西子新妆定不如。\n溪南更胜。\n一片寒光明泻镜。\n赖有新诗。\n不负西山万叠奇。", 
    "rhythmic": "减字木兰花"
  }, 
  {
    "author": "倪", 
    "content": "新诗细览。\n满纸骊珠光眩眼。\n高论倾湖。\n倒峡词源世不如。\n园池日胜。\n只恨孤鸾犹舞镜。\n陶写须诗。\n怪得连篇字字奇。", 
    "rhythmic": "减字木兰花"
  }, 
  {
    "author": "倪", 
    "content": "雨馀还览。\n隐隐遥岑花病眼。\n嫩绿浮湖。\n百顷蒲萄染不如。\n晨光绝胜。\n不许纤尘微点镜。\n满目皆诗。\n莫怪骚人语益奇。", 
    "rhythmic": "减字木兰花"
  }, 
  {
    "author": "倪", 
    "content": "长羡东林山下路。\n万叠云山，流水从倾注。\n两两三三飞白鹭。\n不须更觅神仙处。\n夜久望湖桥上语。\n乃渔歌，深入荷花去。\n修竹满山梅十亩。\n烦君为我成幽趣。", 
    "rhythmic": "蝶恋花"
  }, 
  {
    "author": "倪", 
    "content": "紫翠空庵畔路。\n满室松声，错认潺注。\n潇洒苹汀清立鹭。\n溪山真我归休处。\n老子平生无妄语。\n梅竹阴成，肯舍斯亭去。\n种秫会须盈百亩。\n非君谁识渊明趣。", 
    "rhythmic": "蝶恋花"
  }, 
  {
    "author": "倪", 
    "content": "我爱西湖湖上路。\n万顷沧波，河汉连天注。\n一片寒光明白鹭。\n依稀似我登临处。\n报答溪山须好语。\n痛饮高歌，何必骑鲸去。\n环舍清阴消几亩。\n无人肯办归来趣。", 
    "rhythmic": "蝶恋花"
  }, 
  {
    "author": "倪", 
    "content": "绿叶阴阴亭下路。\n修竹乔松，中有飞泉注。\n水满寒溪清照鹭。\n个中不住归何处。\n枝上幽禽相对语。\n细听声声，道不如归去。\n只待小园成数亩。\n归来占尽山中趣。", 
    "rhythmic": "蝶恋花"
  }, 
  {
    "author": "倪", 
    "content": "茅屋三间林临水路。\n几明窗，待把虫鱼注。\n我已忘机狎鸥鹭。\n溪山买得幽深处。\n小雨招君连夜语。\n野服纶巾，胜日寻君去。\n借问良田千万亩。\n何如乐取林泉趣。", 
    "rhythmic": "蝶恋花"
  }, 
  {
    "author": "倪", 
    "content": "森然修竹满晴窗。\n山色净明妆。\n无限凄凉古意，白苹红蓼斜阳。\n松风一枕借僧床。", 
    "rhythmic": "朝中措"
  }, 
  {
    "author": "倪", 
    "content": "四面烟鬟绕翠，一川鸭绿摇光。\n危亭缥缈短松冈。\n把酒与君西望。\n万事尽皆前定，人生底用乾忙。\n只应醉里是家乡。\n且尽玉壶新酿。", 
    "rhythmic": "西江月"
  }, 
  {
    "author": "倪", 
    "content": "萧瑟西风万里秋。\n暮云收尽月华流。\n偶然北海清尊满，况是西山爽气浮。\n登翠岭，更溪游。\n素光何处不清幽。\n悬知明岁君思我，今夕欢娱可罢休。", 
    "rhythmic": "鹧鸪天"
  }, 
  {
    "author": "倪", 
    "content": "拟看今宵璧月秋。\n浮云却妒素光流。\n天公肯放冰轮出，我辈宁辞大白浮。\n穿翠密，极遨游。\n人间那得此深幽。\n金波若到清尊里，下笔联篇未肯休。", 
    "rhythmic": "鹧鸪天"
  }, 
  {
    "author": "倪", 
    "content": "野旷无尘夕霭收。\n人间八月桂花秋。\n三更爽气山围座，万里凉风月满楼。\n登绝岭，小迟留。\n人言惟酒可忘忧。\n一杯径入无何有，未愧当年赤壁游。", 
    "rhythmic": "鹧鸪天"
  }, 
  {
    "author": "倪", 
    "content": "去岁登高感叹长。\n今年九日倍幽凉。\n怀人独下西州泪，对菊谁空北海觞。\n夸酒量，斗新狂。\n尚馀醉墨在巾箱。\n眼前风物都非旧，祗有青山带夕阳。", 
    "rhythmic": "鹧鸪天"
  }, 
  {
    "author": "王之望", 
    "content": "华灯的明金碧。\n玳筵剧饮杯馀湿。\n珠翠隔房栊。\n微闻笑语通。\n蓬瀛知已近。\n青鸟仍传信。\n应为整云鬟。\n教侬倒玉山。", 
    "rhythmic": "菩萨蛮"
  }, 
  {
    "author": "王之望", 
    "content": "五载复相逢，俱被一官驱役。\n惊我雪髯霜鬓，只声香相识。\n翠帷珍重出笙歌，醉迟迟春日。\n亲到鹊桥津畔，见天机停织。", 
    "rhythmic": "好事近"
  }, 
  {
    "author": "王之望", 
    "content": "彩舰载娉婷，宛在玉楼琼宇。\n人欲御风仙去，觉衣裳飘举。\n玉京咫尺是蓝桥，一见已心许。\n梦解汉皋珠佩，但茫茫烟浦。", 
    "rhythmic": "好事近"
  }, 
  {
    "author": "王之望", 
    "content": "缓带抚雄边，一面灭烽休役。\n歌舞後堂高宴，喜倾城初识。\n红绫小砑写新词，佳句丽星日。\n从此锦城机杼，把回文休织。", 
    "rhythmic": "好事近"
  }, 
  {
    "author": "王之望", 
    "content": "清唱动梁尘，窈窕夜深庭宇。\n一笑满斟芳酒，看霞觞争举。\n弓靴三寸坐中倾，惊叹小如许。\n子建向来能赋，过凌波仙浦。", 
    "rhythmic": "好事近"
  }, 
  {
    "author": "王之望", 
    "content": "萧寺两珠红，欲共晓霞争色。\n独占岁寒天气，正群芳休息。\n坐中清唱并阳春，写物妙诗格。\n霜鬓自羞簪帽，叹如何抛得。", 
    "rhythmic": "好事近"
  }, 
  {
    "author": "王之望", 
    "content": "珠帘乍见。\n云雨无踪空有怨。\n锦字新词。\n青鸟衔来恼暗期。\n桃溪得路。\n直到仙家留客处。\n今日东邻。\n远忆当年窥宋人。", 
    "rhythmic": "减字木兰花"
  }, 
  {
    "author": "王之望", 
    "content": "糟糠相乐。\n早共梁鸿同隐约。\n著籍天门。\n隔品新封感帝恩。\n满堂儿女。\n妇捧金杯孙屡舞。\n白发卿卿。\n与尔尊前作寿星。", 
    "rhythmic": "减字木兰花"
  }, 
  {
    "author": "王之望", 
    "content": "蒙泉秋色登临处，愁送将归。\n一梦经时。\n肠断佳人、犹唱渭城词。\n春来重醉分携地，人在天涯。", 
    "rhythmic": "丑奴儿・采桑子"
  }, 
  {
    "author": "王之望", 
    "content": "去年池馆同君醉，正是花时。\n隔院韶辉。\n桃李欣欣、如与故人期。\n相望两地今千里，还对芳菲。", 
    "rhythmic": "丑奴儿・采桑子"
  }, 
  {
    "author": "王之望", 
    "content": "要眇新声生宝柱。\n弹到离肠断处。\n细落檐花雨。\n夜阑清唱行云住。\n洞府春长还易暮。\n凡客暂来终去。\n不忍回头觑。\n乱山流水桃溪路。", 
    "rhythmic": "惜分飞"
  }, 
  {
    "author": "王之望", 
    "content": "弧门此日犹能记。\n叹居诸难系。\n弹指片声中，不觉流年，五十还加二。\n儿童寿酒邀翁醉。\n笑欣欣相戏。\n休画老人星，白发苍髯，怎解如翁似。", 
    "rhythmic": "醉花阴"
  }, 
  {
    "author": "王之望", 
    "content": "撩乱江云雪欲飞。\n小轩幽会酒行时。\n佳人喜得鸳鸯侣，豪客争题鹦鹉词。\n歌舞地，喜追随。\n歙州端恨外迁迟。\n谪仙狂监从来识，七步初看子建诗。", 
    "rhythmic": "鹧鸪天"
  }, 
  {
    "author": "王之望", 
    "content": "鸳鸯碧瓦寒留雪。\n玉树先春发。\n小楼歌舞夜流连。\n月落参横、一梦绕梅边。\n尊前酒量谁能惜。\n都是高阳客。\n十分莫厌羽觞传。\n半醉娉婷、云鬓金钿。", 
    "rhythmic": "虞美人"
  }, 
  {
    "author": "王之望", 
    "content": "幂幂轻云护晓霜。\n银花千万朵，烂韶光。\n宝山金字屡更张。\n笙箫远，帘幕重廊。\n车马暗尘香。\n一邦如蜡日，尽豪狂。", 
    "rhythmic": "小重山"
  }, 
  {
    "author": "王之望", 
    "content": "十二峰前朝复暮，忽愁望断行云。\n梦回江浦晓风清。\n远山思翠黛，蔓草记罗裙。\n锦字织成千万恨，翻成第入新声。\n幽期谁为反离魂。\n主人无浪语，狂客最锺情。", 
    "rhythmic": "临江仙"
  }, 
  {
    "author": "王之望", 
    "content": "霓作衣裳冰作面，铅华不天真。\n临风几待逐行云。\n自从留得住，不肯系仙裙。\n对客挥毫惊满座，银钩虿尾争新。\n数行草圣妙如神。\n从今王逸少，不学卫夫人。", 
    "rhythmic": "临江仙"
  }, 
  {
    "author": "王之望", 
    "content": "家在蓬莱山下住，乘风时到尘寰。\n双凫偶堕网罗间。\n惊容凝粉泪，愁鬓乱云鬟。\n人世风波难久驻，云霞终反仙关。\n虚无仙路拥归鸾。\n却随烟雾去，长向洞天闲。", 
    "rhythmic": "临江仙"
  }, 
  {
    "author": "王之望", 
    "content": "玉楼玄圃，旧是神仙伴。\n鸣佩时朝紫皇殿。\n种蟠桃成树，碧柰开花，著子满，金母盘中屡献。\n飘然乘彩凤，东望蓬莱，曾共扁舟五湖泛。\n正珈笄未老，兰玉盈前，春欲转、喜对芳辰开宴。\n愿绿发朱颜镇长新，教岁岁年年，寿觞深劝。", 
    "rhythmic": "洞仙歌"
  }, 
  {
    "author": "王之望", 
    "content": "海国寒轻，江南春早，小梅已漏芳妍。\n岁前冬後，和气欲回旋。\n此际瑶台阆苑，仙人下、白玉云。\n人间世，风帆月棹，同泛五湖船。\n当年。\n参谒地，鱼轩象服，锵佩朝天。\n向闽邦开国，福地真传。\n今日华筵寿，儿孙拥、兰玉相鲜。\n休辞□，蓬莱清浅，看取变桑田。", 
    "rhythmic": "满庭芳"
  }, 
  {
    "author": "王之望", 
    "content": "犀隐雕龙，蟾将威凤，建溪初贡新芽。\n九天春色，先到列仙家。\n今日磨圭碎璧，天香动、风入窗纱。\n清泉嫩，江南锡乳，一脉贯天涯。\n芳华。\n瑶圃宴，群真飞佩，同引流霞。\n醉琼筵红绿，眼乱繁花。\n一碗分云饮露，尘凡尽、斗牛何赊。\n归途稳，清飙两腋，不用泛灵槎。", 
    "rhythmic": "满庭芳"
  }, 
  {
    "author": "王之望", 
    "content": "堂堂七尺，懔一时人物，孤映三蜀。\n闲雅风流豪醉後，犹有临邛遗俗。\n十载虞庠，一官楚塞，雅操凌寒玉。\n江山千里，惠然来慰幽独。\n落笔妙语如神，两章入手，不觉珠盈掬。\n从此西归荣耀处，宁假华旌高纛。\n乐府新声，郢都馀唱，应纪阳春曲。\n老夫一醉，故人高义堪服。", 
    "rhythmic": "念奴娇"
  }, 
  {
    "author": "王之望", 
    "content": "蒙泉岁晚，偶扁舟、同泛一池寒渌。\n四者难并谁信道，草草幽欢能足。\n美景良辰，赏心乐事，更有人如玉。\n今宵此会，陋邦惊破衰俗。\n豪俊傅粉诸孙，几年分袂，一笑还相逐。\n痛饮厌厌清夜永，那管更深催促。\n宋玉词章，陶潜风概，况继前贤躅。\n故人未至，坐中仍对梅福。", 
    "rhythmic": "念奴娇"
  }, 
  {
    "author": "王之望", 
    "content": "柳花飞絮，又还是、清明寂寞时节。\n洞府人间嗟素手，今日匆匆分拆。\n巧笑难成，含情谁解，顾影无颜色。\n风流满面，却成春恨凄恻。\n云鬓从金蝉，纷纷红泪，千点胭脂湿。\n聚调轻盈离调惨，声入低空愁碧。\n祖帐将收，骊驹欲驾，去也劳相忆。\n伤心南浦，断肠芳草如积。", 
    "rhythmic": "念奴娇"
  }, 
  {
    "author": "王之望", 
    "content": "元夜风光，上都灯火，辉映春色。\n鳌冠仙山，龙衔瑞烛，银阙凌空碧。\n紫烟深拥，黄云孤起，人喜乍瞻天日。\n□云里，□□□□，侍臣□□鹄立。\n雾收霞卷，珠帘开遍，翠幕娉婷争出。\n倾国丛中，钧天合处，忽听鸣清跸。\n貂裘小帽，随车信马，犹忆少年豪逸。\n如今对，山城皓月，但馀叹息。", 
    "rhythmic": "永遇乐"
  }, 
  {
    "author": "王之望", 
    "content": "江国东风早，芳菲又、迤逦报寒梅。\n正元气孕和，小春归候，数丁千载，喜动三台。\n向此际，上天开景运，王国产英材。\n想崇岳洞天，暗书苔藓，海山烟雨，空锁楼台。\n煌煌天人表，琼林与瑶树，照映庭槐。\n中有丽天星斗，惊世风雷。", 
    "rhythmic": "风流子"
  }, 
  {
    "author": "葛立方", 
    "content": "霜叶停飞，冰鱼初跃，梅花犹芳丛。\n剪酥装玉，应为费天工。\n争奈江南驿使，征鞍待、一朵香浓。\n凭谁报，冰肌仙子，闻早驾飞龙。\n溶溶。\n春意动，寒姿未展，终愧群红。\n与斩新来上，开伴长松。\n要看黄昏庭院，横斜映、霜月朦胧。\n兰堂畔，巡檐索笑，谁羡杜陵翁。", 
    "rhythmic": "满庭芳"
  }, 
  {
    "author": "葛立方", 
    "content": "未许蜂知，难交雀，芳丛犹是寒丛。\n东方解冻，春仗做春工。\n何事仙葩未放，寒苞秘、冰麝香浓。\n应须是、惊闻羯鼓，谁敢喷髯龙。\n梅花，君自看，丁香已白，桃脸将红。\n结岁寒三友，久迟筠松。\n要看含章檐下，闲妆靓、春睡朦胧。\n知音是，冻云影底，铁面葛仙翁。", 
    "rhythmic": "满庭芳"
  }, 
  {
    "author": "葛立方", 
    "content": "狂吹鸣篱，祥剪水，分明欺压寒梅。\n冰威初敛，曦影上池台。\n应有一番和气，南枝上、恐有春来。\n须勤探，呼吾筇杖，屐齿上苍苔。\n春风，浑未到，徘徊香径，巡绕千回。\n见琼英一点，小占条枚。\n且看先锋素艳，看看便、繁蕾齐开。\n香浮动，微薰诗梦，须更著诗催。", 
    "rhythmic": "满庭芳"
  }, 
  {
    "author": "葛立方", 
    "content": "腊雪方凝，春曦俄漏，画堂小秩芳筵。\n玉台仙蕊，帘外幂瑶烟。\n莫话青山万树，聊须对、一段孤妍。\n杯行处，香参鼻观，百濯未为贤。\n吾庐，何处好，绣香竹畔，偶桂溪边。\n且为渠珍重，满泛金船。\n已拚春酲一枕，如今且、醉倒花前。\n花飞後，欢呼一笑，又是说明年。", 
    "rhythmic": "满庭芳"
  }, 
  {
    "author": "葛立方", 
    "content": "庾信何愁，休文何瘦，范叔一见何寒。\n梅花酷似，索笑画檐看。\n便肯嫣然一笑，疏篱上、玉脸冰颜。\n须勤赏，莫教青子，半著树头酸。\n朱阑。\n聊掩映，顶上，琪树团栾。\n命儿曹班坐，草草杯盘。\n旋折溪边□朵，琼蕤泛、蕉叶杯宽。\n从教□，尊前有客，拍手笑颓山。", 
    "rhythmic": "满庭芳"
  }, 
  {
    "author": "葛立方", 
    "content": "弄月黄昏，封霜清晓，数枝影堕溪滨。\n化工先手，幻出一番新。\n片片雕酥碾玉，寒苞似、已泄香尘。\n聊相对，畸人投分，尊酒认荀陈。\n吾年，今老矣，佳人薄相，笑插林巾。\n愧苍颜白发，回授乌云。\n玉镜台边试看，相宜是、浅笑轻颦。\n君知否，寿阳额上，不似鬓边春。", 
    "rhythmic": "满庭芳"
  }, 
  {
    "author": "葛立方", 
    "content": "一阵轻香，不知来处，元来梅已舒英。\n出篱含笑，芳意为人倾。\n细看高标孤韵，谁家有、别得花人。\n应须是，魏徵妩媚，夷甫太鲜明。\n北枝，方半吐，水边疏影，绰约娉婷。\n问横空皎月，匝地寒。\n何似此花清绝，凭君为、子细推评。\n幽奇处，素娥青女，著意为横陈。", 
    "rhythmic": "满庭芳"
  }, 
  {
    "author": "葛立方", 
    "content": "气应三阳，氛澄六幕，翔乌初上云端。\n问朝来何事，喜动门阑。\n田父占来好岁，星翁说道宜官。\n拟更凭高望远，春在烟波，春在晴峦。\n歌管雕堂宴喜，任重帘不卷，交护春寒。\n况金钗整整，玉树团团。", 
    "rhythmic": "锦堂春・锦堂春慢"
  }, 
  {
    "author": "葛立方", 
    "content": "九州雄杰溪山，遂安自古称佳处。\n云迷半岭，风号浅濑，轻舟斜渡。\n朱阁横飞，渔矶无恙，鸟啼林坞。\n吊高人陈迹，空瞻遗像，知英烈、垂千古。\n忆昔龙飞光武。\n怅当年、故人何许。\n羊裘自贵，龙章难换，不如归去。\n七里溪边，鸬鸶源畔，一蓑烟雨。\n叹如今宕子，翻将钓手遮日，向西秦路。", 
    "rhythmic": "水龙吟"
  }, 
  {
    "author": "葛立方", 
    "content": "井梧叶叶秋风晚。\n东篱点点金钱满。\n开急为重阳。\n日烘深院香。\n幽姿无众草。\n莫恨生非早。\n嚼蕊傍池台。\n寿公桑落杯。", 
    "rhythmic": "菩萨蛮"
  }, 
  {
    "author": "葛立方", 
    "content": "夜半春阳启，东风峭、犹带去年寒。\n叹榆塞战尘，玉关烟燧，壮心耿耿，青鬓斑斑。\n又还是，一年头上到，日月信跳丸。\n看门贴绘鸡，历颁金凤，酒浮柏叶，人颂椒盘。\n幽园。\n春信近，帘栊静，小宴取次追欢。\n聊□水沈烟袅，清唱声闲。", 
    "rhythmic": "风流子"
  }, 
  {
    "author": "葛立方", 
    "content": "冷云收，小园一段瑶芳。\n乍春来、未回穷腊，几枝开犯严霜。\n傍黄昏、暗香浮动，照清浅、疏影低昂。\n却月幽姿，含章媚态，娥姑射下仙乡。\n倚阑看、殷勤持酒，索笑也何妨。\n堪怜处，东君不管，独自凄凉。\n算何人、为伊销断，古今才子篇章。\n有西湖、赋诗处士，□东阁、年少台郎。\n驿使来时，吴王醉处，几番牵动广平肠。\n剩宴赏、微酸如豆，又是隔年长。\n高楼外，莫教羌管，吹堕寒香。", 
    "rhythmic": "多丽"
  }, 
  {
    "author": "葛立方", 
    "content": "天生玉骨冰肌。\n瘦损也、知他为谁。\n□寒底、傲霜凌雪，不教春知。\n高楼横笛试轻吹。", 
    "rhythmic": "沙塞子"
  }, 
  {
    "author": "葛立方", 
    "content": "破波光如镜，三翼轻舟。\n对雨馀、重岩叠嶂，何妨影堕清流。\n望芙蕖、渺然如海，张云锦、掩映汀洲。\n出水奇姿，凌波艳态，眼看□叶弄新秋。\n恍疑是、金沙池内，玉井认峰头。\n花深处，田田叶底，鱼戏龟游。\n正微凉、西风初度，一弯斜月如钩。\n想天津、鹊桥将驾，看宝奁、蛛网初抽。\n晒腹何勘，穿针无绪，不如溪上少淹留。\n竞笑语、追寻惟有，沈醉可忘忧。\n凭清唱，一声檀板，惊起沙鸥。", 
    "rhythmic": "多丽"
  }, 
  {
    "author": "葛立方", 
    "content": "扉映琉璃，窗摇云母，水堂新云湾。\n际天波面，玉镜宝奁宽。\n栏外青山几叠，瑶烟敛、影落千鬟。\n寒汀晚，芦花飞雪，风定白鸥闲。\n尘寰。\n何处有，方壶圆峤，弱水波翻。\n问何如藜杖，此地跻攀。\n种竹今逾万个，风枝静、日报平安。\n他年事、苍云屯处，千亩看栖鸾。", 
    "rhythmic": "满庭芳"
  }, 
  {
    "author": "葛立方", 
    "content": "去年曾寿生朝。\n正菊黄、初舒翠翘。\n今岁雕堂重预宴，梨雪香飘。\n明年应傍丹霄。", 
    "rhythmic": "春光好"
  }, 
  {
    "author": "葛立方", 
    "content": "风送丹枫卷地，霜乾枯苇鸣溪。\n兽炉重展向深闺。\n红入麒麟方炽。\n翠箔底垂银蒜，罗帏小钉金泥。\n笙歌送我玉东西。\n谁管摇花舞砌。", 
    "rhythmic": "西江月"
  }, 
  {
    "author": "葛立方", 
    "content": "缇室群阴清晓散。\n灰动葭莩，渐觉微阳扇。\n日永绣工才一线。\n挈壶已报添银箭。\n六幕无尘开碧汉。\n非雾非烟，彷佛登台见。\n梅萼飘香萦小宴。\n霞浆莫放琉璃浅。", 
    "rhythmic": "蝶恋花"
  }, 
  {
    "author": "葛立方", 
    "content": "文章惊世。\n半挹南宫第。\n蟾窟澄辉天似洗。\n折得丹桂。\n当年蓬矢生贤。\n流霞满祝长年。\n更愿巨鳌连钓，枫宸第一胪传。", 
    "rhythmic": "清平乐"
  }, 
  {
    "author": "葛立方", 
    "content": "摇毫铸藻。\n纵有微之应压倒。\n万里鹏程。\n南省今书淡墨名。\n胪传丹陛。\n月里桂花先著袂。\n雁塔高题。\n玉季巍科尚觉低。", 
    "rhythmic": "减字木兰花"
  }, 
  {
    "author": "葛立方", 
    "content": "栗里田园，乌衣门巷，别来几换星霜。\n华阳仙窟，翠桁彩衣香。\n梦堕当涂风月，披绛帐、欲指堂。\n浮鸥外，来宁老子，特泛溪航。\n相逢，春正好，梅舒香白，柳曳宫黄。\n且相将一笑，乐未渠央。\n须念离多会少，难轻负、百霞浆。\n深深观，舞回飞雪，乐奏小宫商。", 
    "rhythmic": "满庭芳"
  }, 
  {
    "author": "葛立方", 
    "content": "睡鸭凝香缕，白酒泻无声。\n郊墟不办羊酪，照箸紫丝莼。\n此去青山深处，邀得白云为伴，绝意请长缨。\n一舸背君去，几幅布帆轻。\n帝恩重，容绿隐，吏祠庭。\n膝间文度安亲，得计是扬名。\n珍重金兰交契，共惜匆匆别去，送我几烟林。\n异日怀君处，凝睇乱层岑。", 
    "rhythmic": "水调歌头"
  }, 
  {
    "author": "葛立方", 
    "content": "细草芳南苑，东风里、赢得一身闲。\n见花朵绣田，柳丝络岸，沼冰方泮，山雪初残。\n又还是，陇头春信动，梅蕊入征鞍。\n月里暗香，水边疏影，淡妆宜瘦，玉骨禁寒。\n泛金溪上好，开幽户、聊面翠麓云湾。\n知道醉吟堪老，名利难关。", 
    "rhythmic": "风流子"
  }, 
  {
    "author": "葛立方", 
    "content": "江国麾幢，边城鼓角，湓川几报严更。\n笑谈油幕，英杰为时生。\n腹贮六韬三略，新诗就、矛槊频横。\n功名事，他年未晚，一落枪。\n归来，何早计，白苹洲畔，危获深耕。\n又何如，竹帛彝鼎垂名。\n犀节徵还伊迩，春风外、文催行。\n岩廊上，谈兵齿颊，谠论佐休明。", 
    "rhythmic": "满庭芳"
  }, 
  {
    "author": "葛立方", 
    "content": "窗户明环堵。\n山容黛染，水光绡舞。\n荷盖擎烟，花映步波神女。\n嫩脸铅华掩素，无语向、薰风凝伫。\n晴又雨。\n征隐隐，云洲沙渚。\n须臾风卷还晴，看香泄丹囊，乍飘沈炷。\n鱼荷衣，珠颗乱倾无数。\n休话金沙玉井，争似我、神龟□处。\n觞为举。\n何人解歌金缕。", 
    "rhythmic": "玉漏迟"
  }, 
  {
    "author": "葛立方", 
    "content": "风透纱窗。\n叶落银床。\n夹缬林、吹下严霜。\n新浮蚁，班坐飞觞。\n有岩中秀，篱中艳，洛中香。\n金钿放蕊，玉粒争芳。\n惯年年、来趁清商。", 
    "rhythmic": "行香子"
  }, 
  {
    "author": "葛立方", 
    "content": "青女飞花浓剪水。\n寒气霏微度窗纸。\n人间那得骨为帘，有麒麟尊有蚁。\n笙簧冻涩闲纤指。", 
    "rhythmic": "玉楼春"
  }, 
  {
    "author": "葛立方", 
    "content": "榴花庭院戏氍毹。\n水剪双眸画不如。\n莫恨未能通瑟，只今先已辩之无。", 
    "rhythmic": "瑞鹧鸪"
  }, 
  {
    "author": "葛立方", 
    "content": "休看辋川图。\n未是幽居。\n何如云水绕储胥。\n新湿青红开栋宇，雾拱风疏。\n小圃秀郊墟。\n花破平芜。\n五峰列影水平铺。\n只欠五城楼十二，便是蓬壶。", 
    "rhythmic": "浪淘沙"
  }, 
  {
    "author": "葛立方", 
    "content": "明镜盖红蕖，轩户临烟渚。\n珠帘淡淡风，香里开尊俎。\n莫把碧筒弯，恐带荷心苦。\n唤我溪边太乙舟，潋滟盛芳醑。", 
    "rhythmic": "卜算子"
  }, 
  {
    "author": "葛立方", 
    "content": "袅袅水芝红，脉脉蒹葭浦。\n淅淅西风淡淡烟，几点疏疏雨。\n草草展杯觞，对此盈盈女。\n叶叶红衣当酒船，细细流霞举。", 
    "rhythmic": "卜算子"
  }, 
  {
    "author": "葛立方", 
    "content": "张南周北。\n谩说清漳摇绀碧。\n何似幽栖。\n甥舅相望共一溪。\n璇题沙版。\n不用买邻糜百万。\n余户增辉。\n庭列芝兰户戟枝。", 
    "rhythmic": "减字木兰花"
  }, 
  {
    "author": "葛立方", 
    "content": "百尺雕堂悬蜀绣。\n珠帘外、玉阑琼。\n调鼎名家，吹箫贤胄，新卜凤皇佳繇。\n银叶添香香满袖。", 
    "rhythmic": "夜行船"
  }, 
  {
    "author": "葛立方", 
    "content": "壮岁嬉游，乐事几经，青门紫陌芳春。\n未见廉纤，膏雨花尘。\n濯锦宝丝增艳，洗妆玉颊尤新。\n向韶光浓处，点染芳菲，总是东君。\n苏州老子，经雨南园，为谁一扫花林。\n谁信道、佳声著处，肌润香匀。", 
    "rhythmic": "雨中花・夜行船"
  }, 
  {
    "author": "葛立方", 
    "content": "寄径濉阳，陌上忽看，夭桃李争春。\n又见楚宫，行雨洗芳尘。\n红艳霞光夕照，素华琼树朝新。\n为奇姿芳润，拟倩游丝，留住东君。\n拾遗杜老，犹爱南塘，寄情萝薜山林。\n争似此、花如姝丽，獭髓轻匀。", 
    "rhythmic": "雨中花・夜行船"
  }, 
  {
    "author": "葛立方", 
    "content": "几骑汉旌回，喜动满川花木。\n遥睇清淮古岸，散离愁千斛。\n烟笼沙嘴定连艘，鹊脚蘸波绿。\n归话隔年心事，秉夜阑银烛。", 
    "rhythmic": "好事近"
  }, 
  {
    "author": "葛立方", 
    "content": "归日指清明，肯把话言轻食。\n已是飞花时候，赖东风无力。\n青帘沽酒送春归，莫惜万金掷。\n屈指明年春事，有红梅消息。", 
    "rhythmic": "好事近"
  }, 
  {
    "author": "葛立方", 
    "content": "暂时莫荡出燕然。\n冰柱冻层檐。\n时节马蹄归路，杨花乱扑征鞯。", 
    "rhythmic": "朝中措"
  }, 
  {
    "author": "葛立方", 
    "content": "禁烟却酿新愁。\n正系马、清淮渡头。\n後日清明催叠鼓，应在扬州。\n归时元已临流。", 
    "rhythmic": "春光好"
  }, 
  {
    "author": "魏杞", 
    "content": "冰肤玉面孤山裔。\n肯到人间世。\n天然不与百花同。\n却恨无情轻付、与东风。\n丽谯三弄江梅晓。\n立马溪桥小。\n只应明月最相思。\n曾见幽香一点、未开时。", 
    "rhythmic": "虞美人"
  }, 
  {
    "author": "魏杞", 
    "content": "一叶鉴中来，两岸青山起。\n送我红蕖万柄香，疑在蓬壶里。\n天地莹无尘，巾袂凉如水。\n白浪无声月自高，不是人间世。", 
    "rhythmic": "卜算子"
  }, 
  {
    "author": "陈知柔", 
    "content": "鬓缘心事随时改，依旧在天涯。\n多情惟有，篱边黄菊，到处能华。", 
    "rhythmic": "人月圆"
  }, 
  {
    "author": "王识", 
    "content": "一雨洗空阁，象纬迫人清。\n披襟台上，坐看北斗正旋衡。\n知是南宫列宿，初出极星未远，龙角正分明。\n河汉馀千里，风露已三更。\n坐未久，书帙散，酒壶倾。\n凉生殿阁，冷然邀我御风行。\n拟欲乘槎一问，但得天孙领略，安用访君平。\n莫笑儒生事，造化掌中生。", 
    "rhythmic": "水调歌头"
  }, 
  {
    "author": "许庭", 
    "content": "不见昭阳宫内柳，黄金齐拈轻柔。\n东君昨夜到皇州。\n玉阶金井，无处不风流。\n怅望翠华春欲暮，六宫都锁春愁。\n暖风吹动绣帘钩。\n飞花委地，时转玉香球。", 
    "rhythmic": "临江仙"
  }, 
  {
    "author": "许庭", 
    "content": "不见隋河堤上柳，绿阴流水依依。\n龙舟东下疾於飞。\n千条万叶，浓翠染旌旗。\n记得当年春去也，锦帆不见西归。\n故抛轻絮点人衣。\n如将亡国恨，说与路人知。", 
    "rhythmic": "临江仙"
  }, 
  {
    "author": "许庭", 
    "content": "不见陶家门外柳，柴扉一径遥通。\n闭门终日掩清风。\n感君高节，绿荫向人浓。\n篱落萧疏鸡犬静，日长飞絮。\n先生一醉万缘空。\n经时高卧，不到翠阴中。", 
    "rhythmic": "临江仙"
  }, 
  {
    "author": "许庭", 
    "content": "不见都门亭畔柳，春来绿尽长条。\n柳边行色马萧萧。\n一枝折赠，相见又何朝。\n酒尽曲终人去也，风前亦自无聊。\n祗应於我恨偏饶。\n东君特地，付与沈郎腰。", 
    "rhythmic": "临江仙"
  }, 
  {
    "author": "许庭", 
    "content": "不见灞陵原上柳，往来过尽蹄轮。\n朝离南楚暮西秦。\n不成名利，赢得鬓毛新。\n莫怪枝条憔悴损，一生唯苦征尘。\n两三烟树倚孤村。\n夕阳影里，愁杀宦游人。", 
    "rhythmic": "临江仙"
  }, 
  {
    "author": "邵某", 
    "content": "阿郎去日。\n不道长为客。\n底事桐庐无处觅。\n却得广州消息。\n江头一支兰船。\n风雨湘妃庙前。\n死恨无情江水，送郎一去三年。", 
    "rhythmic": "清平乐"
  }, 
  {
    "author": "陈祖安", 
    "content": "月直金波潋滟。\n此去水仙不远。\n霜重夜风清，骨冷□□□□。\n谁见。\n谁见。\n醉眼参横斗转。", 
    "rhythmic": "如梦令"
  }, 
  {
    "author": "王十朋", 
    "content": "深深院。\n夜雨过，帘栊高卷。\n正满槛、海棠开欲半。\n仍朵朵、红深红浅。\n遥认三千宫女面。\n匀点点、胭脂未遍。\n更微带、春醪宿醉，袅娜香肌娇艳。\n日暖。\n芳心暗吐，含羞轻颤。\n笑繁杏夭桃争烂漫。\n爱容易、出墙临岸。\n子美当年游蜀苑。", 
    "rhythmic": "二郎神"
  }, 
  {
    "author": "王十朋", 
    "content": "野态芳姿，枝头占得春长久。\n怕钩衣袖。\n不放攀花手。\n试问东山，花似当时否。\n还依旧。\n谪仙去後。\n风月今谁有。", 
    "rhythmic": "点绛唇"
  }, 
  {
    "author": "王十朋", 
    "content": "庭院深深，异香一片来天上。\n傲春迟放。\n百卉皆推让。\n忆昔西都，姚魏声名旺。\n堪惆怅。\n醉翁何往。\n谁与花标榜。", 
    "rhythmic": "点绛唇"
  }, 
  {
    "author": "王十朋", 
    "content": "近侍盈盈，向人自笑还无语。\n牡丹飘雨。\n开作群芳主。\n柔美温香，剪染劳天女。\n青春去。\n花间歌舞。\n学个狂韩愈。", 
    "rhythmic": "点绛唇"
  }, 
  {
    "author": "王十朋", 
    "content": "芳友依依，结根遥向深林外。\n国香风递。\n始见殊萧艾。\n雅操幽姿，不怕无人采。\n堪纫佩。\n灵均千载。\n九畹遗芳在。", 
    "rhythmic": "点绛唇"
  }, 
  {
    "author": "王十朋", 
    "content": "仙友苍苍，西风吹散天香好。\n暗飘龙脑。\n金栗枝头小。\n谁种丹霄，造化玄功妙。\n真堪笑。\n学仙疏谬。\n有似西河老。", 
    "rhythmic": "点绛唇"
  }, 
  {
    "author": "王十朋", 
    "content": "雪径深深，北枝贪睡南枝醒。\n暗香疏影。\n孤压群芳顶。\n玉艳冰姿，妆点园林景。\n凭阑咏。\n月明溪静。\n忆昔林和靖。", 
    "rhythmic": "点绛唇"
  }, 
  {
    "author": "王十朋", 
    "content": "霜蕊鲜鲜，野人开径新栽植。\n冷香佳色。\n趁得重阳摘。\n预约比邻，有酒须相觅。\n东篱侧。\n为花辞职。\n古有陶彭泽。", 
    "rhythmic": "点绛唇"
  }, 
  {
    "author": "王十朋", 
    "content": "羽盖垂垂，玉英乱簇春光满。\n韵香清远。\n暖日烘庭院。\n露褒琼枝，脸透何郎晕。\n凝余恨。\n古人不见。\n谁与花公论。", 
    "rhythmic": "点绛唇"
  }, 
  {
    "author": "王十朋", 
    "content": "毗舍遥遥，异香一炷驰名久。\n妙香稀有。\n鼻观深参透。\n问讯东来，知□谁先後。\n称仙友。\n十花为偶。\n近有江西守。", 
    "rhythmic": "点绛唇"
  }, 
  {
    "author": "王十朋", 
    "content": "春色融融，东风吹散花千树。\n雪香飘处。\n寒食江村暮。\n左掖看花，多少词人赋。\n花无语。\n一枝春雨。\n惟有香山句。", 
    "rhythmic": "点绛唇"
  }, 
  {
    "author": "王十朋", 
    "content": "秀色娟娟，最宜雨沐风梳际。\n径幽香细。\n草滴青襟袂。\n一日才无，便觉生尘态。\n轩窗外。\n数竿相对。\n不减王猷爱。", 
    "rhythmic": "点绛唇"
  }, 
  {
    "author": "王十朋", 
    "content": "丝蕊垂垂，嫣然一笑新妆就。\n锦亭前後。\n燕子来时候。\n谁恨无香，试把花枝嗅。\n风微透。\n细熏锦袖。\n不止嘉州有。", 
    "rhythmic": "点绛唇"
  }, 
  {
    "author": "王十朋", 
    "content": "十里西湖，淡妆浓抹如西子。\n藕花簪水。\n清净香无比。\n记得曾游，短棹红云里。\n聊相拟。\n一盆池水。\n十里西湖似。", 
    "rhythmic": "点绛唇"
  }, 
  {
    "author": "王十朋", 
    "content": "畏日炎炎，梵香一炷熏亭院。\n鼻根充满。\n好利心殊浅。\n贝叶书名，名义谁能辨。\n西风远。\n胜鬟不见。\n喜见琼花面。", 
    "rhythmic": "点绛唇"
  }, 
  {
    "author": "王十朋", 
    "content": "南国名花，向人无语长含笑。\n缘香囊小。\n不肯全开了。\n花笑何人，鹤相诗词好。\n须知道。\n一经品藻。\n又压前诗倒。", 
    "rhythmic": "点绛唇"
  }, 
  {
    "author": "王十朋", 
    "content": "蜡换梅姿，天然香韵初非俗。\n蝶驰蜂逐。\n蜜在花梢熟。\n岩壑深藏，几载甘幽独。\n因坡谷。\n一标题目。\n高价掀兰菊。", 
    "rhythmic": "点绛唇"
  }, 
  {
    "author": "王十朋", 
    "content": "清夜沈沈，携来深院柔枝小。\n俪兰开巧。\n雪里乘风袅。\n温室寒祛，旖旎仙姿早。\n看成好。\n花仙欢笑。\n不管年华老。", 
    "rhythmic": "点绛唇"
  }, 
  {
    "author": "王十朋", 
    "content": "落木萧萧，琉璃叶下琼葩吐。\n素香柔树。\n雅称幽人趣。\n无意争先，梅蕊休相妒。\n含春雨。\n结愁千绪。\n似忆江南主。", 
    "rhythmic": "点绛唇"
  }, 
  {
    "author": "王十朋", 
    "content": "阑槛阴沈，紫云呈瑞馀寒凛。\n卷帘猗枕。\n香逼幽人寝。\n入梦何年，庐阜闻名稔。\n风流甚。\n阿谁题品。\n唤作熏笼锦。", 
    "rhythmic": "点绛唇"
  }, 
  {
    "author": "刘大辨", 
    "content": "", 
    "rhythmic": "失调名"
  }, 
  {
    "author": "吴淑姬2", 
    "content": "烟霏霏。\n雪霏霏。\n雪向梅花枝上堆。\n春从何处回。\n醉眼开。\n睡眼开。\n疏影横斜安在哉。\n从教塞管催。", 
    "rhythmic": "长相思令・长相思"
  }, 
  {
    "author": "程先", 
    "content": "雨洗红尘，云迷翠麓，小车难去。\n凄凉感慨，未有今年春暮。\n想曲江水边丽人，影沈香歇谁为主。\n但兔葵燕麦，风前摇荡，径花成土。\n空被多情苦。\n庆会难逢，少年几许。\n纷纷沸鼎，负了青阳百五。", 
    "rhythmic": "锁窗寒・琐寒窗"
  }, 
  {
    "author": "朱耆寿", 
    "content": "樱桃抄乳酪。\n正雨厌肥梅，风吹箨。\n咸瞻格天阁。\n见十眉环侍，争鸣弦索。\n茶瓯试瀹。\n更良夜、沈沈细酌。\n问间生、此日为谁，曾向玉皇、案前持橐。\n龟鹤。\n从他祝寿，未比当年，阴功堪托。\n天应不错。\n教公议，细评泊。\n自和戎以来，谋国多少，萧曹卫霍。\n奈胡儿自若，惟守绍兴旧约。", 
    "rhythmic": "瑞鹤仙"
  }, 
  {
    "author": "石安民", 
    "content": "飞阁下临无地，层峦上出重霄。\n重阳未到客登高。\n信是今年秋早。\n随意烟霞笑傲，多情猿鹤招邀。\n山翁笑我太丰标。\n竹杖棕鞋桐帽。", 
    "rhythmic": "西江月"
  }, 
  {
    "author": "刘镇1", 
    "content": "翠葆摇新竹。\n正榴花、枝头叶底，斗红争绿。\n谁在纱窗停针线，闲理竹西旧曲。\n又还是、兰汤新浴。\n手弄合欢双彩索，笑偎人、福寿低相祝。\n金凤，艾花矗。\n龙舟水飞相逐。\n记当年、怀沙旧恨，至今遗俗。\n雨过平芜浮天阔，画凌波尽簇。\n沸十里、笙歌声续。\n好是蟾钩随归棹，任欢呼、船重成颓玉。\n犹未忍，罩银烛。", 
    "rhythmic": "贺新郎"
  }, 
  {
    "author": "刘镇1", 
    "content": "漠漠江皋，迢迢驿路，天教为春传信。\n万木丛边，百花头上，不管雪飞风紧。\n寻交访旧，惟翠竹、寒松相认。\n不意牵丝动兴，何心衬妆添晕。\n孤标最甘冷落，不许蝶亲蜂近。\n直自从来洁白，个中清韵。", 
    "rhythmic": "天香"
  }, 
  {
    "author": "魏之", 
    "content": "挂天师，撑著眼，直下觑。", 
    "rhythmic": "失调名"
  }, 
  {
    "author": "曾协", 
    "content": "小驻征骖，一尊古寺留君住。\n六花无数。\n飞舞朝天路。\n上苑繁华，却似词章富。\n春将暮。\n玉鞭凝伫。\n总是经行处。", 
    "rhythmic": "点绛唇"
  }, 
  {
    "author": "曾协", 
    "content": "乱叠香罗，玉纤微把燕支污。\n靓妆无数。\n十里扬州路。\n怨绿啼红，总道春归去。\n君知否。\n画阑幽处。\n留得韶光住。", 
    "rhythmic": "点绛唇"
  }, 
  {
    "author": "曾协", 
    "content": "昼漏新来一倍长。\n众宾沾醉尚传觞。\n浓云遮日惜红妆。\n应是主人归凤沼，为传芳讯到黄堂。\n腰围恰恰束金黄。", 
    "rhythmic": "浣溪沙"
  }, 
  {
    "author": "曾协", 
    "content": "清秋月。\n长空万里烟华白。\n烟华白。\n江云收尽，楚天一色。\n莼丝惹起思归客。\n清光正好伤离别。", 
    "rhythmic": "秦楼月・忆秦娥"
  }, 
  {
    "author": "曾协", 
    "content": "野亭问柳今朝试。\n更访小园开未。\n月下山横空际。\n两两修眉对。\n骚人对此增高致。\n意入笔端清邃。\n投分周郎心醉。\n真解消人意。", 
    "rhythmic": "桃源忆故人"
  }, 
  {
    "author": "曾协", 
    "content": "柳眼传情，花心蹙恨。\n春风处处关方寸。\n朱帘卷尽画屏间，云鬟半罗衣褪。\n燕语莺啼，日长人困。\n鱼沈雁断无音信。\n琵琶声乱篆烟斜，寸肠欲断无人问。", 
    "rhythmic": "踏莎行"
  }, 
  {
    "author": "曾协", 
    "content": "柳弄轻黄花泣露。\n万叠春山，不记尘寰路。\n日射霜林烟罩素。\n长空不著纤云污。\n历历远村明可数。\n绿涨前溪，渺渺迷津渡。", 
    "rhythmic": "凤栖梧・蝶恋花"
  }, 
  {
    "author": "曾协", 
    "content": "放花开，催花谢，谁解东君意。\n要遣花王，独占花蹊邃。\n且看玉镜台前，霞觞新举，红玉软、晓妆慵试。\n好风味。\n须信金屋中人，谁堪并娇媚。", 
    "rhythmic": "祝英台・祝英台近"
  }, 
  {
    "author": "曾协", 
    "content": "今日复何日，欢动楚江滨。\n紫泥来自天上，优诏起元臣。\n想见傅岩梦断，记得金瓯名在，却念佩兰人。\n永昼通明殿，曾听话经纶。\n促归装，趋北阙，觐严宸。\n玉阶陈迹如故，天笑一番新。\n好借食间前箸，尽吐胸中奇计，指顾静烟尘。\n九万云霄路，飞走趁新春。", 
    "rhythmic": "水调歌头"
  }, 
  {
    "author": "曾协", 
    "content": "日永向槐夏，绕屋树扶疏。\n麦秋天气清润，设记生初。\n新拜小君佳号，更过诸郎官舍，仍玩掌中珠。\n乐事似今少，一笑倒双壶。\n列山肴，烹野蔌，且欢娱。\n鹿门远引，平生此志与君俱。\n终向苕溪烟水，携手云庄风月，不践利名区。\n功业看儿辈，相对老江湖。", 
    "rhythmic": "水调歌头"
  }, 
  {
    "author": "曾协", 
    "content": "一年好处，是霜轻尘敛，山川如洗。\n晚菊留花供燕赏，金缕宝衣销地。\n旧观初还，层楼相望，重见升平际。\n小春时节，绮罗丛里人醉。\n此日武帐贤侯，六年仁政，浃长淮千里。\n欲入行仍缓带，聊抚竹西歌吹。", 
    "rhythmic": "酹江月・念奴娇"
  }, 
  {
    "author": "曾协", 
    "content": "苕溪古岸，有朱门初建，落成华屋。\n对启园林随杖履，迤逦柳蹊相属。\n好是危亭，片峰迎面，独立清溪曲。\n芜城低远，一尘不碍游目。\n公子豪饮方酣，夜堂深静，隐隐鸣丝竹。\n却尽春寒宾满座，深酌葡萄新绿。", 
    "rhythmic": "酹江月・念奴娇"
  }, 
  {
    "author": "曾协", 
    "content": "一年好处，是满城红药，留连□□。\n十里扬州应费了，多少春工妆饰。\n弱质风，芳心带露，酒困娇无力。\n园林绿暗，粉光低占丛碧。\n谁与千载声名，翻阶高咏，出文章仙伯。\n阅尽繁华芳意歇，初识倾城风格。", 
    "rhythmic": "酹江月・念奴娇"
  }, 
  {
    "author": "曾协", 
    "content": "楚乡菰黍初尝，马蹄偶踏扬州路。\n莼丝向老，江鲈堪脍，催人归去。\n秋气萧骚，月华如洗，一天风露。\n望重重烟水，吴淞万顷，曾约旧时鸥鹭。\n惆怅别离无奈，整孤帆、依然回顾。\n玉龙节底，故人情重，欲行犹驻。\n敛散功多，澄清志遂，好回高步。\n看归鞍稳上，文鸳班里，五云深处。", 
    "rhythmic": "水龙吟"
  }, 
  {
    "author": "郑庶", 
    "content": "千古钓台下，老尽去来人。\n倚空绝壁，朝暮秀色只如春。\n高挂瀑泉千尺，洗到云根山骨，无处著风尘。\n秋尽玉壶冷，别是一乾坤。\n问当日，中兴将，汉功臣。\n云台何在，寂寞谁复记丹青。\n争似先生标致，长共清风明月，不减旧精神。\n无限兴亡意，舒卷在丝纶。", 
    "rhythmic": "水调歌头"
  }, 
  {
    "author": "曾逮", 
    "content": "满树叶繁枝重，缀青黄千百。", 
    "rhythmic": "好事近"
  }, 
  {
    "author": "王炎1", 
    "content": "远风江急潮来晚。\n晚来潮急江风远。\n横岸断山青。\n青山断岸横。\n寄书无雁系。\n系雁无书寄。\n归梦只江西。\n西江只梦归。", 
    "rhythmic": "菩萨蛮"
  }, 
  {
    "author": "王炎1", 
    "content": "裁征衣。\n寄征衣。\n万里征人音信稀。\n朝相思。\n暮相思。\n滴尽真珠，如今无泪垂。\n闺中幼妇红颜少。\n应是玉关人更老。\n几时归。", 
    "rhythmic": "梅花引"
  }, 
  {
    "author": "毛并", 
    "content": "襟带大江左，平望见三州。\n凿空遗迹，千古奇胜米公楼。\n太守中朝耆旧，别乘当今豪逸，人物眇应刘。\n此地一尊酒，歌吹拥貔貅。\n楚山晓，淮月夜，海门秋。\n登临无尽，须信诗眼不供愁。\n恨我相望千里，空想一时高唱，零落几人收。\n妙赏频回首，谁复继风流。", 
    "rhythmic": "水调歌头"
  }, 
  {
    "author": "毛并", 
    "content": "春意满南国，花动雪明楼。\n千坊万井，此时灯火隘追游。\n十里寒星相照，一轮明月斜挂，缥缈映红球。\n共嬉不禁夜，光彩遍飞浮。\n艳神仙，轰鼓吹，引遨头。\n文章太守，此时宾从敌应刘。\n回首生平旧事，未减当年风月，一醉为君酬。\n明日朝天去，空复想风流。", 
    "rhythmic": "水调歌头"
  }, 
  {
    "author": "毛并", 
    "content": "小筑百年计，雅志几人成。\n乱山深处，烟雨面面对萦青。\n巾屦方安吾土，花木仍供真赏，邻有阮嵇生。\n岁月抛身外，尘事更无营。\n鸟知归，云出岫，两忘情。\n从渠华屋，回首烟草吊颓倾。\n何似生涯才足，枕南窗北牖，醉梦落樵声。\n更喜濯缨处，门外一江清。", 
    "rhythmic": "水调歌头"
  }, 
  {
    "author": "毛并", 
    "content": "汉代李元礼，江左管夷吾。\n英姿雅望，凛凛玉立冠中都。\n胸中千丈，不肯低回青禁，引去卧江湖。\n更学鸱夷子，一舸下东吴。\n送公别，杯酒尽，少踌躇。\n旧棠阴下，几人临路拥行车。\n归近云天尺五，梦想经纶贤业，谈笑取单于。\n为问苕溪水，留得此翁无。", 
    "rhythmic": "水调歌头"
  }, 
  {
    "author": "毛并", 
    "content": "十载刘夫子，名过庾兰成。\n人人争看，角犀今喜试丰盈。\n倾耳新诗千首，妙处端须击节，金石破虫声。\n此士难复得，黄口闹如羹。\n忆年少，游侠窟，戏荆卿。\n结交投分，驰心千里剧摇旌。\n我老公方豪健，傥许相从晚岁，慷慨激中情。\n洗眼功名会，一箭取辽城。", 
    "rhythmic": "水调歌头"
  }, 
  {
    "author": "毛并", 
    "content": "荡暖花风满路。\n织翠柳阴和雾。\n曲池斗草旧游处。\n忆试春衫白苎。\n暗惊节意朱弦柱。\n送春去。", 
    "rhythmic": "秋蕊香"
  }, 
  {
    "author": "毛并", 
    "content": "世事难穷，人生无定，偶然蓬转萍浮。\n为谁教我，从宦到东州。\n还似翩翩海燕，乘春至、归及凉秋。\n回头笑，浑家数口，又泛五湖舟。\n悠悠。\n当此去，黄童白叟，莫漫相留。\n但溪山好处，深负重游。\n珍重诸公送我，临岐泪、欲语先流。\n应须记，从今风月，相忆在南楼。", 
    "rhythmic": "满庭芳"
  }, 
  {
    "author": "毛并", 
    "content": "五十年来，追思畴曩，佳时去若云浮。\n依然重见，感涕话西州。\n幸喜灵光不改，空自笑、蒲柳先秋。\n成何事，风波末路，险畏有沈舟。\n别愁。\n都几许，相从未，我去公留。\n况狂直平生，谁念遨游。\n月夕风天正好，还惊怅、失此诗流。\n江南岸，明朝更远，回首仲宣楼。", 
    "rhythmic": "满庭芳"
  }, 
  {
    "author": "毛并", 
    "content": "落难容，崎岖堪笑，一年陆走川浮。\n又携妻子，两度过神州。\n紫蟹鲈鱼正美，凉天气、恰傍中秋。\n今宵意，无人伴我，快泻玉双舟。\n功名，聊尔耳，千金聘楚，万户封留。\n又争如物外，闲旷优游。\n好在东阡北陌，相从有、诸老风流。\n家山近，归休去也，不上望京楼。", 
    "rhythmic": "满庭芳"
  }, 
  {
    "author": "毛并", 
    "content": "极目丹枫迎霁晓。\n山明水净新霜早。\n燕去鸿归无事了。\n天渺渺。\n风吹平野低寒草。\n渐过初冬时节好。\n寻梅踏雪城南道。\n追忆旧游人已老。\n欢更少。\n孤怀拟共谁倾倒。", 
    "rhythmic": "渔家傲"
  }, 
  {
    "author": "毛并", 
    "content": "飞盖满南园，想见八仙遥集。\n几树海棠开遍，正新晴天色。\n休辞一醉任扶还，衣上酒痕湿。\n便恐岁华催去，听秋虫相泣。", 
    "rhythmic": "好事近"
  }, 
  {
    "author": "毛并", 
    "content": "风雨连朝夕。\n最惊心、春光晚，又过寒食。\n落尽一番新桃李，芳草南园似积。\n但燕子、归来幽寂。\n况是单栖饶惆怅，尽无聊、有梦寒犹力。\n春意远，恨虚掷。\n东君自是人间客。\n暂时来、匆匆却去，为谁留得。\n走马插花当年事，池畹空馀旧迹。\n奈老去、流光堪惜。\n杳隔天涯人千里，念无凭、寄此长相忆。\n回首处，暮云碧。", 
    "rhythmic": "贺新郎"
  }, 
  {
    "author": "毛并", 
    "content": "层栏飞栋，压孤城临瞰，并吞空阔。\n千古吴京佳丽地，一览江山奇绝。\n天际归舟，云中行树，鹭点汀洲雪。\n三山无际，眇然相望溟渤。\n凤么遗响悲凉，故台今不见，苍烟芜没。\n千骑重来初起废，缅想六朝人物。\n岘首他年，羊公终在，笑几人磨灭。\n一时尊俎，且须同赋风月。", 
    "rhythmic": "念奴娇"
  }, 
  {
    "author": "毛并", 
    "content": "少年奇志，笑功名画虎，文章刻鹄。\n永夜漫漫悲昼短，难挽苍龙衔烛。\n飞藿飘零，浮云迁变，过眼邮传速。\n昔人真意，眇然千载谁属。\n犹喜二子当年，诸公籍甚，赏云和孤竹。\n翰墨流传知几许，遗响宫商相续。\n梦里京华，不须惊叹，春草年年绿。\n赤霄归去，更看奔电喷玉。", 
    "rhythmic": "念奴娇"
  }, 
  {
    "author": "毛并", 
    "content": "十年湖海，叹潘郎憔悴，无心云阁。\n强起登临惊暮序，目极清霜摇落。\n散发层阿，振衣千仞，浩荡穷林壑。\n寥无际，镜天收尽云脚。\n长啸声落悲风，想沧州万里，当年归约。\n回首区中无限事，此意谁同商略。\n欲驾飞鸿，翩然独往，汗漫期相诺。\n滞留何事，坐令双鬓如鹤。", 
    "rhythmic": "念奴娇"
  }, 
  {
    "author": "毛并", 
    "content": "丽谯春晚，望东南千里，湖山佳色。\n画戟门前清似水，时节初过灯夕。\n封井年登，京华日近，每报平安驿。\n满城花柳，正须千骑寻觅。\n忆我年少追游，叨兔园客右，多惭英识。\n今日怀人无限意，老泪尊前重滴。\n赋咏空传，雄豪谁在，鬓点吴霜白。\n招呼一醉，幸公时慰愁寂。", 
    "rhythmic": "念奴娇"
  }, 
  {
    "author": "毛并", 
    "content": "倚风含露，似轻颦微笑，盈盈脉脉。\n染素匀红，知费尽，多少东君心力。\n国艳酣晴，天香融暖，画手争传得。\n绿窗朱户，晓妆谁见凝寂。\n独占三月芳菲，千花百卉，算难争春色。\n欲寄朝云无限意，回首京尘犹隔。\n舞破霓裳，一枝浑似，醉倚香亭北。\n旧欢如梦，老怀那更追惜。", 
    "rhythmic": "念奴娇"
  }, 
  {
    "author": "毛并", 
    "content": "王孙老去，算无地倾倒，胸中豪逸。\n小筑三间便席卷，多少江山风月。\n万壑回流，千峰输秀，人境成三绝。\n登临佳处，鸟飞不尽空阔。\n追念辋水斜川，有风流千载，渊明摩诘。\n何必斯人聊一笑，俯仰今犹前日。\n只恐东州，催成棠阴，又作三年别。\n赏心难继，莫教辜负华发。", 
    "rhythmic": "念奴娇"
  }, 
  {
    "author": "毛并", 
    "content": "阿环家住阆风顶，绛阙瑶台相接。\n翳凤乘鸾人不见，隐隐霓裳云。\n秀骨贞风，长眉翠浅，映白喉红颊。\n非烟深处，渺然云浪千叠。\n一笑徐福扁舟，春风空老尽，当时童妾。\n骨冷魂清惊梦到，同看碧桃千叶。\n寄语青童，何时丹就，为我留穷笈。\n天鸡催晓，却愁吹堕尘劫。", 
    "rhythmic": "念奴娇"
  }, 
  {
    "author": "毛并", 
    "content": "素秋新霁，风露洗寥廓，珠宫琼阙。\n帘幕生寒人未定，鹊羽惊飞林樾。\n河汉无声，微云收尽，相映寒光发。\n三千银界，一时无此奇绝。\n正是老子南楼，多情孤负了，十分佳节。\n起舞徘徊谁为我，倾倒杯中明月。\n欲揽娥，扁舟沧海，戏濯凌波袜。\n漏残钟断，坐愁人世超忽。", 
    "rhythmic": "念奴娇"
  }, 
  {
    "author": "毛并", 
    "content": "东马严徐，名籍甚、西京人物。\n谁不羡、伏蒲忠鲠，演纶词笔。\n雅意中朝今小试，二年东郡弦风迹。\n数中兴、循吏两三人，公居一。\n温诏趣，还丹阙。\n倾睿相，方前席。\n看云台登践，论思密勿。\n超览堂中遗爱在，几人同恋津亭别。\n顾倦游、云路仆登仙，心如失。", 
    "rhythmic": "满江红"
  }, 
  {
    "author": "毛并", 
    "content": "回首吾庐，思归去、石溪樵谷。\n临玩有、门前流水，乱松疏竹。\n幽草春馀荒井迳，鸣禽日在窥墙屋。\n但等闲、凭几看南山，云相逐。\n家酿美，招邻曲。\n朝饭饱，随耕牧。\n况东皋二顷，岁时都足。\n鳞阁功名身外事，墙阴不驻流光促。\n更休论、一枕梦中惊，黄粱熟。", 
    "rhythmic": "满江红"
  }, 
  {
    "author": "毛并", 
    "content": "渺然震泽东来，太湖望极平无际。\n三吴风月，一江烟浪，古今绝致。\n羽化蓬莱，胸吞云梦，不妨如此。\n看垂虹千丈，斜阳万顷，尽倒影、青奁里。\n追想扁舟去後，对汀洲、白苹风起。\n只今谁会，水光山色，依然西子。\n安得超然，相从物外，此生终矣。\n念素心空在，徂年易失，泪如铅水。", 
    "rhythmic": "水龙吟"
  }, 
  {
    "author": "毛并", 
    "content": "杨子津头风色暮。\n孤舟渺渺江南去。\n忆得佳人临别处。\n愁返顾。\n青山几点斜阳树。\n可忍归期无定据。\n天涯已听边鸿度。\n昨夜乡心留不住。\n无驿数。\n梦中行了来时路。", 
    "rhythmic": "渔家傲"
  }, 
  {
    "author": "毛并", 
    "content": "神仙楼观梵王宫。\n月当中。\n望难穷。\n坐听三通，谯鼓报笼铜。\n还忆当年京辇旧，车马会，五门东。\n华堂歌舞间笙钟。\n夕香。\n度花风。", 
    "rhythmic": "江城子"
  }, 
  {
    "author": "毛并", 
    "content": "倚墙高树落惊禽。\n小窗深。\n夜沈沈。\n酒醒灯昏，人静更愁霖。\n惆怅行云留不住，携手处，却分襟。\n悠悠风月两关心。\n拥孤衾。\n恨难禁。", 
    "rhythmic": "江城子"
  }, 
  {
    "author": "毛并", 
    "content": "华灯收尽雪初残。\n踏青还尔游盘。\n落梅强半已飞翻。\n划地春寒。\n多病故人日远，几时双燕来还。\n可怜楼上一凭栏。\n不见长安。", 
    "rhythmic": "画堂春"
  }, 
  {
    "author": "毛并", 
    "content": "新禽初弄舌，东郊外、催尔踏青期。\n渐晴滟翠漪，惠风骀荡，暖蒸红雾，淑景辉迟。\n粉墙外，杏花无限笑，杨柳不胜垂。\n闲里岁华，但惊萧索，老来心赏，尤惜芳菲。\n平生歌酒地，空回首，惆怅触绪沾衣。\n谁见素琴翻恨，青镜留悲。", 
    "rhythmic": "风流子"
  }, 
  {
    "author": "毛并", 
    "content": "帘幕燕双飞。\n春共人归。\n东风恻恻雨霏霏。\n水满西池花满地，追惜芳菲。\n回首昔游非。\n别梦依稀。\n一成春瘦不胜衣。\n无限楼前伤远意，芳草斜晖。", 
    "rhythmic": "浪淘沙"
  }, 
  {
    "author": "毛并", 
    "content": "暮寒凄冽。\n春风探绕南枝发。\n更无人处增清绝。\n冷蕊孤香，竹外朦胧月。\n西洲昨梦凭谁说。\n攀翻剩忆经年别。", 
    "rhythmic": "醉落魄・一斛珠"
  }, 
  {
    "author": "毛并", 
    "content": "小溪微月淡无痕。\n残雪拥孤村。\n攀条弄蕊，春愁相值，寂默无言。\n忍寒宜主何人见，应怯过黄昏。\n朝阳梦断，熏残沈水，谁为招魂。", 
    "rhythmic": "眼儿媚"
  }, 
  {
    "author": "毛并", 
    "content": "春已半。\n芳草池塘绿遍。\n山北山南花烂熳。\n日长蜂蝶乱。\n闲掩屏山六扇。\n梦好强教惊断。\n愁对画梁双语燕。\n故心人不见。", 
    "rhythmic": "谒金门"
  }, 
  {
    "author": "毛并", 
    "content": "伤离索。\n犹记并肩池阁。\n病起绿窗闲倚薄。\n一秋天气恶。\n玉臂都宽金约。\n歌舞新来忘却。\n回首故人天一角。\n半江枫又落。", 
    "rhythmic": "谒金门"
  }, 
  {
    "author": "毛并", 
    "content": "日长澹澹光风转。\n小尾黄蜂随早燕。\n行寻香迳不逢人，惟有落红千万片。\n酒成憔悴花成怨。", 
    "rhythmic": "玉楼春"
  }, 
  {
    "author": "毛并", 
    "content": "曲房小院匆匆过。\n急鼓疏钟催又去。\n来如春梦几多时，去似朝云无觅处。\n金瓶落井翻相误。", 
    "rhythmic": "玉楼春"
  }, 
  {
    "author": "毛并", 
    "content": "罗袜匆匆曾一遇。ピ\n乌鹊归来，怨感流年度。ピ\n别袖空看啼粉污。ピ\n相思待倩谁分付。ピ\n残雪江村回马路。ピ\n袅袅春寒，帘晚空凝伫。ピ\n人在梅花深处住。ピ\n梅花落尽愁无数。ピ", 
    "rhythmic": "蝶恋花"
  }, 
  {
    "author": "毛并", 
    "content": "柳桥南畔。\n驻骢马、寻春几遍。\n自见了、生尘罗袜，尔许娇波流盼。\n为感郎、松柏深心，西陵已约平生愿。\n记别袖频招，斜门相送，小立钗横鬓乱。\n恨暗写、如蚕纸，空目断、高城人远。\n奈当时消息，黄姑织女，又成王谢堂前燕。\n托琴心怨。\n怕娇云弱雨，东风蓦地轻吹散。\n伤春病也，狼藉飞花满院。", 
    "rhythmic": "薄幸"
  }, 
  {
    "author": "毛并", 
    "content": "曲栏十二闲亭沼。\n履迹双沈人悄悄。\n被池寒，香炉小。\n梦短女墙莺唤晓。\n柳风轻袅袅。\n门外落花多少。", 
    "rhythmic": "应天长令・应天长"
  }, 
  {
    "author": "毛并", 
    "content": "夜色侵霜，萧萧络纬啼金井。\n梦寒初惊。\n一倍铜壶永。\n无限思量，展转愁重省。\n熏炉冷。\n起来人静。\n窗外梧桐影。", 
    "rhythmic": "点绛唇"
  }, 
  {
    "author": "毛并", 
    "content": "柳风清昼溽。\n山樱晚，一树高红争熟。\n轻纱睡初足。\n悄无人、猗枕虚檐鸣玉。\n南园秉烛。\n叹流光、容易过目。\n送春归去，有无数弄禽，满径新竹。\n闲记追欢寻胜，杏栋西厢，粉墙南曲。\n别长会促。\n成何计，奈幽独。\n纵湘弦难寄，韩香终在，屏山蝶梦断续。\n对沿阶、细草萋萋，为谁自绿。", 
    "rhythmic": "瑞鹤仙"
  }, 
  {
    "author": "毛并", 
    "content": "泼水初收，秋千外、轻烟漠漠。\n春渐远、绿杨芳草，燕飞池阁。\n已著单衣寒食後，夜来还是东风恶。\n对空山、寂寂杜鹃啼，梨花落。\n伤别恨，闲情作。\n十载事，惊如昨。\n向花前月下，共谁行乐。\n飞盖低迷南苑路，湔裙怅望东城约。\n但老来、憔悴惜春心，年年觉。", 
    "rhythmic": "满江红"
  }, 
  {
    "author": "毛并", 
    "content": "暖霭辉迟，雨过夜来，帘外春风徐转。\n霞散锦舒，密映窥，亭亭万枝开遍。\n一笑嫣然，犹记有、画图曾见。\n无伴。\n初睡起，昭阳弄妆日晚。\n长是相趁佳期，有寻旧流莺，贪新双燕。\n惆怅共谁，细绕花阴，空怀紫箫凄怨。\n银烛光中，且更待、夜深重看。", 
    "rhythmic": "燕山亭"
  }, 
  {
    "author": "洪适", 
    "content": "南土。\n贤铜虎。\n黄木湾头腾好语。\n骑羊执穗神仙五。\n拭目摩肩争睹。", 
    "rhythmic": "调笑・调笑令"
  }, 
  {
    "author": "洪适", 
    "content": "寒食。\n人如织。\n藉草临流罗饮席。\n阳春有脚森双戟。\n和气欢声洋溢。", 
    "rhythmic": "调笑・调笑令"
  }, 
  {
    "author": "洪适", 
    "content": "奇货。\n归帆过。\n击鼓吹箫相应和。\n楼前高浪风掀簸。\n渔唱一声山左。", 
    "rhythmic": "调笑・调笑令"
  }, 
  {
    "author": "洪适", 
    "content": "名世。\n花无二。\n高压提倾末利。\n素丝缕缕联芳蕊。\n一片云生宝髻。", 
    "rhythmic": "调笑・调笑令"
  }, 
  {
    "author": "洪适", 
    "content": "音乐。\n传佳作。\n盖海旌幢开观阁。\n绮霞飞渡青油幕。\n好是登临行乐。", 
    "rhythmic": "调笑・调笑令"
  }, 
  {
    "author": "洪适", 
    "content": "弱水。\n天无际。\n相去扶胥知几里。\n高亭东望阳乌起。\n杲杲晨光初洗。", 
    "rhythmic": "调笑・调笑令"
  }, 
  {
    "author": "洪适", 
    "content": "佳节。\n初春月。\n飞盖倾城尊俎列。\n安期驾鹤朝金阙。\n丹灶分留岩穴。", 
    "rhythmic": "调笑・调笑令"
  }, 
  {
    "author": "洪适", 
    "content": "饮器。\n贪泉水。\n山乳涓涓甘似醴。\n怀金嗜宝随人意。\n枉受恶名难洗。", 
    "rhythmic": "调笑・调笑令"
  }, 
  {
    "author": "洪适", 
    "content": "深浦。\n停舟处。\n只恐越装相染污。\n奇香一见如泥土。\n投著水中归去。", 
    "rhythmic": "调笑・调笑令"
  }, 
  {
    "author": "洪适", 
    "content": "明月。\n舟初歇。\n三峡重过惊久别。\n玉环留与人间说。\n诗罢离肠千结。", 
    "rhythmic": "调笑・调笑令"
  }, 
  {
    "author": "洪适", 
    "content": "南海。\n繁华最。\n城郭山川雄岭外。\n遗踪嘉话垂千载。\n竹帛班班俱在。\n元戎好古新声改。\n调笑花前分队。\n高会。\n尊对。\n笑眼茸茸回盼睐。\n蹋筵低唱眉弯黛。\n翔凤惊鸾多态。", 
    "rhythmic": "调笑・调笑令"
  }, 
  {
    "author": "洪适", 
    "content": "正月东风初解冻。\n渔人撒网波纹动。\n不识雕梁并绮栋。\n扁舟重。\n眠鸥浴雁相迎送。\n溪北画桥弯。\n溪南古岸添青葑。\n长把鱼钱寻酒瓮。\n春一梦。\n起来拈笛成三弄。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "二月垂杨花糁地。\n荻芽迸绿春无际。\n细雨斜风浑不避。\n青笠底。\n三三两两鸣起。\n新妇矶边云接袂。\n女儿浦口山堆髻。\n一拥河豚千百尾。\n摇食指。\n城中虚却鱼虾市。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "三月愁霖多急雨。\n桃江绿浪迷洲渚。\n西塞山边飞白鹭。\n烟横素。\n一声乃山深处。\n红雨缤纷因水去。\n行行寻得神仙侣。\n楼阁五云心不住。\n分凤侣。\n重来翻恨花相误。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "四月圆荷钱学铸。\n鳞鳞波暖鸳鸯语。\n无数燕雏来又去。\n鱼未取。\n钓丝直上蜻蜓聚。\n风弄碧漪摇岛屿。\n奇云蘸影千峰舞。\n骑马官人江上驻。\n天且暮。\n借舟送过沧波渡。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "五月河中菱荇遍。\n丝纶欲下相萦绊。\n却掉船来芳草岸。\n呼侣伴。\n蓑衣不把金章换。\n碧落云高星烂烂。\n波心举网星光乱。\n跃出鲤鱼长尺半。\n回首看。\n孤灯一点风吹散。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "六月长江无暑气。\n怒涛漱壑侵沙觜。\n轻舟随浪起。\n何不畏。\n从来惯作风波计。\n别溆藕花舒锦绮。\n采莲三五谁家子。\n问我买鱼相调戏。\n飘芰制。\n笑声咭咭花香里。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "七月凛秋飞叶响。\n长吟杳杳澄江上。\n秃尾槎头添一网。\n丝自纺。\n新炊菰饭更相饷。\n渡口青烟藏叠嶂。\n岸旁红蓼翻轻浪。\n沈浮双漾漾。\n闻鸣桨。\n高飞拍拍穿林莽。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "八月紫莼浮绿水。\n细鳞巨口鲈鱼美。\n画舫问渔篙暂舣。\n欣然喜。\n金齑顷刻尝珍味。\n涌雾驱云天似洗。\n静看星斗迎蟾桂。\n枕棹眠蓑清不睡。\n无名利。\n谁人分得逍遥意。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "九月芦香霜旦旦。\n丹枫落尽吴江岸。\n长濑黄昏张蟹断。\n灯火乱。\n圆沙惊起行行雁。\n半夜系船桥北岸。\n三杯睡著无人唤。\n睡觉只疑桥不见。\n风已变。\n缆绳吹断船头转。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "十月橘洲长鼓。\n潇湘一片尘缨洗。\n斩得钓竿斑染泪。\n中夜里。\n时闻鼓瑟湘妃至。\n白发垂纶孙又子。\n得钱沽酒长长醉。\n小艇短篷真活计。\n家云水。\n更无王役并田税。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "子月水寒风又烈。\n巨鱼漏网成虚设。\n圉圉从它归丙穴。\n谋自拙。\n空归不管旁人说。\n昨夜醉眠西浦月。\n今宵独钓南溪雪。\n妻子一船衣百结。\n长欢悦。\n不知人世多离别。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "腊月行舟冰凿罅。\n潜鳞透暖偏堪射。\n岁岁年年篷作舍。\n三冬夜。\n牛衣自暖何须借。\n滕六晚来方命驾。\n千山绝影飞禽怕。\n江上雪如花片下。\n宜入画。\n一蓑披著归来也。", 
    "rhythmic": "渔家傲引・渔家傲"
  }, 
  {
    "author": "洪适", 
    "content": "渔父饮时花作荫。\n羹鱼煮蟹无它品。\n世代太平除酒禁。\n渔父饮。\n绿蓑藉地胜如锦。\n渔父醉时收钓饵。\n鱼梁晒翅闲乌鬼。\n白浪撼船眠不起。\n渔父醉。\n滩声无尽清双耳。\n渔父醒时清夜永。\n澄澜过尽征鸿影。\n略略风来舴艋。\n渔父醒。\n月高露下衣裳冷。\n渔父笑时莺未老。\n提鱼入市归来早。\n一叶浮家生计了。", 
    "rhythmic": "调笑・调笑令"
  }, 
  {
    "author": "洪适", 
    "content": "报答风光思更新。\n安排好语续阳春。\n罗胸玉藻英华别，信手银钩点画匀。\n歌妙曲，想光尘。\n相望尺五叹参辰。\n曲终强对红颜笑，欠我高谈惊座人。", 
    "rhythmic": "鹧鸪天"
  }, 
  {
    "author": "洪适", 
    "content": "廉纤小雨来，噤轻寒乍。\n丝竹送迎时，灯火阑珊夜。\n铜壶漏故迟，银烛花频。\n怀我独醒人，健笔方飞洒。", 
    "rhythmic": "生查子"
  }, 
  {
    "author": "洪适", 
    "content": "漠漠水田飞白鹭。\n夏木阴阴，巧啭黄鹂语。\n金匮诗人新得句。\n江山应道来何暮。\n好向金门联步武。\n何事双旌，却为丹丘驻。\n琼十分须一举。\n看看紫诏催归去。", 
    "rhythmic": "蝶恋花"
  }, 
  {
    "author": "洪适", 
    "content": "藩车容裔。\n挺挺风流追两地。\n粲斗分星。\n诗句当年汗简青。\n疏帘披绣。\n共看横云晴出岫。\n新月如钩。\n来照琼彝醉小楼。", 
    "rhythmic": "减字木兰花"
  }, 
  {
    "author": "洪适", 
    "content": "风细晚轩凉，妙句初挥新墨。\n绿水池中宾佐，对嫩荷擎绿。\n坐看微月上云头，清臂映寒玉。\n只恐朝来酒醒，有文书羁束。", 
    "rhythmic": "好事近"
  }, 
  {
    "author": "洪适", 
    "content": "芭蕉滴滴窗前雨。\n望断江南路。\n乱云重叠几多山。\n不似倦飞鸥鹭、便知还。\n角声更听谯门弄。\n夜夜思归梦。\n鄱江楼下水含漪。\n孤负钓滩烟艇、绿蓑衣。", 
    "rhythmic": "虞美人"
  }, 
  {
    "author": "洪适", 
    "content": "修竹拂疏棂，淡月侵凉榭。\n四畔青山进好风，金鸭香煤。\n宝唾粲珠玑，长袖飘兰麝。\n莫问更楼夜若何，且结高阳社。", 
    "rhythmic": "卜算子"
  }, 
  {
    "author": "洪适", 
    "content": "冥冥云屿两经秋。\n落霞收。\n断烟留。\n小阁凉生，清馥凝金虬。\n乘兴开颜那草草，烦玉腕，举琼舟。\n明年此日楚江头。\n极层楼。\n望丹丘。", 
    "rhythmic": "江城子"
  }, 
  {
    "author": "洪适", 
    "content": "使君情素。\n念我明朝行县去。\n一醉相留。\n和气欢声到小楼。\n暂时南北。\n莫唱渭城朝雨曲。\n此去农郊。\n收拾童儿五裤谣。", 
    "rhythmic": "减字木兰花"
  }, 
  {
    "author": "洪适", 
    "content": "邦伯今推第一流。\n几因歌席负诗筹。\n一时文采说台州。\n雨脚渐收风入牖，云心初破月窥楼。\n翠眉相映晚山秋。", 
    "rhythmic": "浣溪沙"
  }, 
  {
    "author": "洪适", 
    "content": "重溟倒影，五芝含笑，神仙今古台州。\n山拥黄堂，烟披画戟，双岩瑞气长浮。\n前事记鳌头。\n有百年台榭，千室嬉游。\n墨宝凄凉，风凌雨蠹尽悠悠。\n规恢共仰贤侯。\n当政成五月，景对三秋。\n飞栋干云，虚檐受露，放怀不减南楼。\n宾燕奉觥筹。\n妙绮笺琼藻，声度歌喉。\n只恐棠阴成後，趣去侍凝旒。", 
    "rhythmic": "望海潮"
  }, 
  {
    "author": "洪适", 
    "content": "小阁过重阳，愁对轻篁团色。\n喜得蛮笺新唱，似夜光明月。\n萸房菊蕊定相怜，酩酊误蕉叶。\n犹记去年今夜，听歌声清切。", 
    "rhythmic": "好事近"
  }, 
  {
    "author": "洪适", 
    "content": "风鬟飞乱。\n寒入秦筝雁。\n情似云阴浑未展。\n雨脚更飘银线。\n横枝有意先开。\n玉尘欲伴金。\n何日舞歌扇，後堂重到惟梅。", 
    "rhythmic": "清平乐"
  }, 
  {
    "author": "洪适", 
    "content": "雨脚报晴，云容成瑞，夜雪萦盈连昼。\n千岩曳缟，万瓦堆琼，稍稍冷侵怀袖。\n鹤氅神仙，兔园宾客，高会坐移清漏。\n想灞陵桥畔，苦吟缓辔，耸肩寒瘦。\n向此际、色映堂阴，香传梅影，寒力更欺尊酒。\n左符词伯，蛮笺巧思，不道起风飞柳。", 
    "rhythmic": "选冠子"
  }, 
  {
    "author": "洪适", 
    "content": "缥酒颂青春，不减宜城桑落。\n楼下玉人凝笑，散万英千萼。\n绣衣当日帝王州，横飞看雕鹗。\n闻道赐环书下，向金门持橐。", 
    "rhythmic": "好事近"
  }, 
  {
    "author": "洪适", 
    "content": "领客携尊花底开。\n薄寒初送雨声来。\n一声未弄林间笛，几片低飞阁下梅。\n酬的，少迟回。\n不妨春雪撒银杯。\n玉肌莫放清香散，更待晴时赏一回。", 
    "rhythmic": "鹧鸪天"
  }, 
  {
    "author": "洪适", 
    "content": "整顿春衫欲跨鞍。\n一杯相属少开颜。\n愁眉不似旧时弯。\n未见两星添柳宿，忍教三叠唱阳关。\n相思空望会稽山。", 
    "rhythmic": "浣溪沙"
  }, 
  {
    "author": "洪适", 
    "content": "报道倾城出洞房。\n水边疏影弄清香。\n风流更有小鸳鸯。\n蝉鬓半含花下笑，蛾眉相映醉时妆。\n梦魂不到白云乡。", 
    "rhythmic": "浣溪沙"
  }, 
  {
    "author": "洪适", 
    "content": "玉颊微醺怯晚寒。\n可怜凝笑整双翰。\n枝头一点为谁酸。\n只恐轻飞烟树里，好教斜插鬓云边。\n淡妆仍向醉中看。", 
    "rhythmic": "浣溪沙"
  }, 
  {
    "author": "洪适", 
    "content": "忆得熙春晓立班。\n使星曾入紫微垣。\n归来小饮友芝兰。\n投辖风流今复见，开尊礼数自来宽。\n更看宝唾写乌阑。", 
    "rhythmic": "浣溪沙"
  }, 
  {
    "author": "洪适", 
    "content": "轻红淡白。\n蓬阆神仙谪。\n魏紫姚黄夸异色。\n到得海边初识。\n玉阑不语如颦。\n虚教春尽三分。\n却问檀心谁向，多情更属东君。", 
    "rhythmic": "清平乐"
  }, 
  {
    "author": "洪适", 
    "content": "桃疏蝶惜香，柳困莺惊絮。\n日影过帘旌，多少愁情绪。\n红惨武陵溪，绿暗章台路。\n春色似行人，无意花间住。", 
    "rhythmic": "生查子"
  }, 
  {
    "author": "洪适", 
    "content": "花信今无一半风。\n芙蓉出水几时红。\n看成弱柳阴阴绿，自在迁莺巧语中。\n风傍户，月留空。", 
    "rhythmic": "思佳客"
  }, 
  {
    "author": "洪适", 
    "content": "当年召父治南阳。\n千室颂慈祥。\n今代天台太守，声名已达岩廊。", 
    "rhythmic": "朝中措"
  }, 
  {
    "author": "洪适", 
    "content": "江西文派有新图。\n诗律嗣东湖。\n十首齐安书事，君王曾问相如。", 
    "rhythmic": "朝中措"
  }, 
  {
    "author": "洪适", 
    "content": "青云垂下不争程。\n绣斧记澄清。\n黄木湾头人闹，耳边都是欢声。", 
    "rhythmic": "朝中措"
  }, 
  {
    "author": "洪适", 
    "content": "斗南楼阁舞祥云。\n为寿几多人。\n有酒恰如东海，年年为满金尊。", 
    "rhythmic": "朝中措"
  }, 
  {
    "author": "洪适", 
    "content": "西当日下云骈。\n采藻奉苏仙。\n玉节荣看棠棣，斑衣笑俯芝兰。", 
    "rhythmic": "朝中措"
  }, 
  {
    "author": "洪适", 
    "content": "嘉禾一别十经春。\n清泖记垂纶。\n今日天涯沦落，跫然一见佳人。", 
    "rhythmic": "朝中措"
  }, 
  {
    "author": "洪适", 
    "content": "占得登高一日先。\n跨云来作地行仙。\n天将黄菊助长年。\n健笔已凌枚叟赋，高怀欲著祖生鞭。\n组向甘泉。", 
    "rhythmic": "浣溪沙"
  }, 
  {
    "author": "洪适", 
    "content": "向日行瞻凤彩，共期直上金銮。\n却来持节海云边。\n身兼三使者，名是一仙官。\n汉室中兴高密冠，千年苗裔蝉联。\n左弧嘉庆舞祥烟。\n橘中招四老，同醉酒如泉。", 
    "rhythmic": "临江仙"
  }, 
  {
    "author": "洪适", 
    "content": "北斗南头云送喜，人间快睹魁星。\n向来平步到蓬瀛。\n如何天上客，来佐海边城。\n方伯娱宾香作穗，风随歌扇凉生。\n且须滟滟引瑶觥。\n十年迟凤诏，万里寄鹏程。", 
    "rhythmic": "临江仙"
  }, 
  {
    "author": "洪适", 
    "content": "钓濑怀珠山韫玉，谪仙至自蓬莱。\n它年勋业上云台。\n棣华开幕府，莲沼屈英才。\n南极逢秋光烂烂，门阑香雾萦回。\n须将寿卉荐琼杯。\n篱东明日菊，借取一枝来。", 
    "rhythmic": "临江仙"
  }, 
  {
    "author": "洪适", 
    "content": "烟凑横岚霞抱日，望中衰草稠稠。\n西风吹恨著扁舟。\n马卿多病後，方寸不禁秋。\n颇念银壶行绿醑，共听渔子清讴。\n梦魂飞过海山楼。\n人随秋易老，情寄水东流。", 
    "rhythmic": "临江仙"
  }, 
  {
    "author": "洪适", 
    "content": "干吕青云垂宝露，结邻恰挂初弦。\n瑞光腾踊杂非烟。\n骑箕瞻鼻祖，孕昴控胎仙。\n勋业子卿全汉节，壮怀久寄林泉。\n举觞低唱脸舒莲。\n寿高人七十，果熟岁三千。", 
    "rhythmic": "临江仙"
  }, 
  {
    "author": "洪适", 
    "content": "瓜瓞绵绵储庆远，闲平代有名人。\n一襦五裤说朱轮。\n云逵鸳缀近，雷社虎符新。\n正是泗滨浮磬日，潘舆一粲欣欣。\n鸾歌飞起杏梁尘。\n巢莲龟问岁，介寿酒融春。", 
    "rhythmic": "临江仙"
  }, 
  {
    "author": "洪适", 
    "content": "远驾星屏临百粤，康沂户户歌功。\n使君五马去乘骢。\n卖刀无旷土，赠扇有仁风。\n莫唱渭城朝雨曲，片帆时暂西东。\n促归行拜紫泥封。\n九霄先步武，三接未央宫。", 
    "rhythmic": "临江仙"
  }, 
  {
    "author": "洪适", 
    "content": "当年提笔上词坛。\n琢琅。\n涌波澜。\n晁董声名，一日满人间。\n底事远烦骐骥足，梅岭外，砚台边。\n元戎倾盖有馀欢。\n酒杯宽。\n语离难。", 
    "rhythmic": "江城子"
  }, 
  {
    "author": "洪适", 
    "content": "江如罗带抱山青。\n好风轻。\n五云横。\n北斗南边，烨烨使华星。\n两路平反多少事，培吉德，赍长生。\n当年乌府振冠缨。\n稔英声。\n起鹏程。", 
    "rhythmic": "江城子"
  }, 
  {
    "author": "洪适", 
    "content": "正中秋初过，重阳相近，金茎多露。\n玉燕开祥，喜气浮庭户。\n览凤千峰，骖鸾八桂，未展青云步。\n碧玉边，红莲池上，羽仙旁午。\n少日声名，珠玑黼黻，晔煜分符，喧轰持斧。\n带缓裘轻，足远人襦裤。", 
    "rhythmic": "醉蓬莱"
  }, 
  {
    "author": "洪适", 
    "content": "昴宿光芒，德星家世，当时飞舞华旗。\n风清玉宇，珠露缀瑶枝。\n八桂苍苍耸壑，问椿木、同数秋期。\n黄堂上，油幢转影，美酒注金卮。\n英躔，名誉早，青箱传学，黄绢辞。\n说江东治行，召杜肩齐。\n畏爱双行五管，收绣斧、却把旌麾。\n欢声沸，明年此日，公在凤凰池。", 
    "rhythmic": "满庭芳"
  }, 
  {
    "author": "洪适", 
    "content": "颜朱鬓绿。\n天与穰穰福。\n旄钺贵，崇汤沐。\n华轩鱼映锦，紫诰鸾回幅。\n为寿处，玻璃凿落斟。\n瑞雾蟠华屋。\n露秋兰馥。\n香篆起，歌裾簇。\n衣斑丹穴凤，色润东床玉。\n鸾共鹤，年年来听神仙曲。", 
    "rhythmic": "千秋岁"
  }, 
  {
    "author": "洪适", 
    "content": "黄堂风转碧幢开。\n笙鹤九天来。\n三冬爱日，一方惠露，人在春台。\n持杯多赞松乔喜，低唱列金钗。\n明年此日，紫微垣里，光应中台。", 
    "rhythmic": "眼儿媚"
  }, 
  {
    "author": "洪适", 
    "content": "月上初弦映左弧。\n葭吹六转璇枢。\n日边远近瞻新渥，天下中庸系两都。\n犀献角，蚌回珠。\n皇皇星节烛扶胥。\n满斟北海尊中酒，请寿安期涧底蒲。", 
    "rhythmic": "鹧鸪天"
  }, 
  {
    "author": "洪适", 
    "content": "朝思归。\n暮思归。\n塞雁三年不见飞。\n断肠天一涯。\n千思归。\n万思归。\n梦到窗前拂淡眉。\n觉来双泪垂。", 
    "rhythmic": "长相思"
  }, 
  {
    "author": "洪适", 
    "content": "柳青青。\n酒清清。\n雨脚涔涔忆渭城。\n一尊和泪倾。\n山青青。\n水清清。\n水阔山重不计程。\n愁堆长短亭。", 
    "rhythmic": "长相思"
  }, 
  {
    "author": "洪适", 
    "content": "柳岸碧漪深，底事催人行色。\n无计曲留情话，只别愁如织。\n小蛮樊素两倾城，几度醉狂客。\n明日扁舟西去，听歌声不得。", 
    "rhythmic": "好事近"
  }, 
  {
    "author": "洪适", 
    "content": "天末相逢，醉中不讶车茵污。\n一声鸣橹。\n惊散眠沙鹭。\n我是行人，却送行人去。\n听金缕。\n莫辞甘醑。\n别泪飞寒雨。", 
    "rhythmic": "点绛唇"
  }, 
  {
    "author": "洪适", 
    "content": "云拂山腰过，风吹雨点来。\n田园好处有池台。\n记著相逢时节、海棠开。\n蝴蝶那无梦，鸳鸯亦有媒。\n藏钩解佩两三杯。\n明日水边沙际、首空回。", 
    "rhythmic": "南歌子"
  }, 
  {
    "author": "洪适", 
    "content": "烂漫海棠花，多谢东君留得。\n眉寿堂边风景，与蓬瀛咫尺。\n桃红李白竞争妍，绿野尽春色。\n只欠樱唇清唱，怕行云南北。", 
    "rhythmic": "好事近"
  }, 
  {
    "author": "洪适", 
    "content": "带郭得盘洲，胜处双溪水。\n月榭间风亭，叠嶂横空翠。\n团栾情话时，三径参差是。\n听我一年词，对景休辞醉。", 
    "rhythmic": "生查子"
  }, 
  {
    "author": "洪适", 
    "content": "正月到盘洲，解冻东风至。\n便有浴鸥飞，时见潜鳞起。\n高柳送青来，春在长林里。\n绿萼一枝梅，端是花中瑞。", 
    "rhythmic": "生查子"
  }, 
  {
    "author": "洪适", 
    "content": "二月到盘洲，繁缬盈千萼。\n恰恰早莺啼，一羽黄金落。\n花边自在行，临水还寻壑。\n步步肯相随，独有苍梧鹤。", 
    "rhythmic": "生查子"
  }, 
  {
    "author": "洪适", 
    "content": "三月到盘洲，九曲清波聚。\n修竹荫流觞，秀叶题佳句。\n红紫渐阑珊，恋恋莺花主。\n芍药拥芳蹊，未放春归去。", 
    "rhythmic": "生查子"
  }, 
  {
    "author": "洪适", 
    "content": "四月到盘洲，长是黄梅雨。\n屐齿满莓苔，避湿开新路。\n极望绿阴成，不见乌飞处。\n云采列奇峰，绝胜看庐阜。", 
    "rhythmic": "生查子"
  }, 
  {
    "author": "洪适", 
    "content": "五月到盘洲，照眼红巾蹙。\n句引石榴裙，一唱仙翁曲。\n藕步进新船，斗楫飞云速。\n此际独醒难，一一金锺覆。", 
    "rhythmic": "生查子"
  }, 
  {
    "author": "洪适", 
    "content": "六月到盘洲，水阁盟鸥鹭。\n面面纳清风，不受人间暑。\n彩舫下垂杨，深入荷花去。\n浅笑擘莲蓬，去却中心苦。", 
    "rhythmic": "生查子"
  }, 
  {
    "author": "洪适", 
    "content": "七月到盘洲，枕簟新凉早。\n岸曲侧黄葵，沙际排红蓼。\n团团歌扇疏，整整炉烟袅。\n环坐待横参，要乞珠丝巧。", 
    "rhythmic": "生查子"
  }, 
  {
    "author": "洪适", 
    "content": "八月到盘洲，柳外寒蝉懒。\n一掬木犀花，泛泛玻璃盏。\n蟾桂十分明，远近秋毫见。\n举酒劝嫦娥，长使清光满。", 
    "rhythmic": "生查子"
  }, 
  {
    "author": "洪适", 
    "content": "九月到盘洲，华发惊霜叶。\n缓步绕东篱，香蕊金重叠。\n橘绿又橙黄，四老相迎接。\n好处不宜休，莫放清尊歇。", 
    "rhythmic": "生查子"
  }, 
  {
    "author": "洪适", 
    "content": "十月到盘洲，小小阳春节。\n晚菊自争妍，谁管人心别。\n木末簇芙蓉，禁得霜如雪。\n心赏四时同，不与痴人说。", 
    "rhythmic": "生查子"
  }, 
  {
    "author": "洪适", 
    "content": "子月到盘洲，日影长添线。\n水退露溪痕，风急寒芦战。\n终日倚枯藤，细看浮云变。\n洲畔有圆沙，招尽云边雁。", 
    "rhythmic": "生查子"
  }, 
  {
    "author": "洪适", 
    "content": "腊月到盘洲，寒重层冰结。\n试去探梅花，休把南枝折。\n顷刻暗同云，不觉红炉热。\n隐隐绿蓑翁，独钓寒江雪。", 
    "rhythmic": "生查子"
  }, 
  {
    "author": "洪适", 
    "content": "一岁会盘洲，月月生查子。\n弟劝复兄酬，举案灯花喜。\n曲终人半酣，添酒留罗绮。\n车马不须喧，且听三更未。", 
    "rhythmic": "生查子"
  }, 
  {
    "author": "洪适", 
    "content": "澄清阁下藕如船。\n扁舟曾采莲。\n向来辛苦叠青钱。\n而今知几年。\n人去也，客凄然。\n酒泉添泪泉。\n一杯今夜且留连。\n断肠芳草边。", 
    "rhythmic": "阮郎归"
  }, 
  {
    "author": "洪适", 
    "content": "丹桂飘香已四番。\n杖藜携手自今难。\n黯淡离恨满江干。\n壁上两冠元是谶，花前双韵几时弹。\n中秋後夜与谁看。", 
    "rhythmic": "浣溪沙"
  }, 
  {
    "author": "洪适", 
    "content": "暮雨萧萧，飞败叶、增添秋色。\n登高会、痴风吹散，山居佳客。\n人世难逢开口笑，老来便觉流年迫。\n到如今、黄菊满园开，无人摘。\n珠履凑，铢衣窄。\n萦翠袖，催牙拍。\n索松儿添半，战酣相吓。\n橘绿橙黄时节好，舞停歌罢门墙隔。\n酒醒时、枕上一声鸡，东方白。", 
    "rhythmic": "满江红"
  }, 
  {
    "author": "洪适", 
    "content": "累月愁霖，知今夕、是何天色。\n秋老矣、芙蓉遮道，黄花留客。\n长有霜螯来左右，谁言枥马能煎迫。\n眄高穹、重叠起顽云，星难摘。\n罗绮盛，轩窗窄。\n心已醉，肩须拍。\n更十分行酒，再三相吓。\n凤诏十行归路近，桂华千里明年隔。\n趁闲时、楼上共凝眸，芦花白。", 
    "rhythmic": "满江红"
  }, 
  {
    "author": "洪适", 
    "content": "两载绣衣频驻节，金莲曾印青苔。\n匆匆归去寿琼杯。\n曲终挥别泪，江上片帆开。\n记得秋宵山吐月，酒酣同上层台。\n杖藜何日解重来。\n相思凭过雁，飞送一枝梅。", 
    "rhythmic": "临江仙"
  }, 
  {
    "author": "洪适", 
    "content": "举目霜林叶叶黄。\n使星归骑未须忙。\n烟鬟千叠弄残妆。\n内殿恩光承雨露，外台风力挟冰霜。\n应怀三径杂花香。", 
    "rhythmic": "浣溪沙"
  }, 
  {
    "author": "洪适", 
    "content": "不见丹丘三十年。\n青山碧水想依然。\n自惊绿鬓已苍颜。\n月在柳梢曾径醉，雨荒院菊有谁怜。\n绣衣归与古人言。", 
    "rhythmic": "浣溪沙"
  }, 
  {
    "author": "洪适", 
    "content": "碧涧有神龟，千岁游莲叶。\n七十古来稀，寿母杯频接。\n绣衣牵彩衣，喜庆相重叠。\n龟紫看孙曾，鹤发何须镊。", 
    "rhythmic": "生查子"
  }, 
  {
    "author": "洪适", 
    "content": "贪看端木花，难办销金帐。\n庭下舞琼瑶，飞到须眉上。\n衰病不禁寒，对景频惆怅。\n梦寐到凌风，倚著青藜杖。", 
    "rhythmic": "生查子"
  }, 
  {
    "author": "洪适", 
    "content": "莫问甘醪浊与清。\n试将一酌破愁城。\n海棠过後荼蘼发，堪叹人间不再生。\n心已老，眼重明。\n嫣然国色带朝酲。\n耳边听得兰亭曲，一咏流觞已有名。", 
    "rhythmic": "鹧鸪天"
  }, 
  {
    "author": "洪适", 
    "content": "两塾弦歌日日春。\n不容坐席更凝尘。\n常思芳桂攀燕窦，未见童乌继子云。\n流庆泽，仰家尊。\n救荒阴德过于门。\n从师已是平原客，毛遂怀绷作弄孙。", 
    "rhythmic": "鹧鸪天"
  }, 
  {
    "author": "洪适", 
    "content": "春意渐盈盈，窗外小桃堪折。\n若问得人怜处，是轻颦时节。\n主人特地出红妆，不要云心月。\n三径虽然冷淡，有采莲舟楫。", 
    "rhythmic": "好事近"
  }, 
  {
    "author": "洪适", 
    "content": "春色匆匆，三分过、二分光景。\n吾老矣，坡轮西下，可堪弄影。\n曲水流觞时节好，茂林修竹池台永。\n望前村、绿柳荫茅檐，云封岭。\n蜂蝶闹，烟花整。\n百年梦，如俄顷。\n这回头陈迹，漫劳深省。\n吹竹弹丝谁不爱，焚琴煮鹤人何肯。\n尽三觥、歌罢酒来时，风吹醒。", 
    "rhythmic": "满江红"
  }, 
  {
    "author": "洪适", 
    "content": "雨过春深，溪水涨、绿波溶溢。\n年年是、杨花吹絮，草茵凝碧。\n驹隙光阴身易老，槐安梦幻醒难觅。\n算六分、春色五分休，才留一。\n雁鹜静，文书毕。\n尘外趣，壶中日。\n喜兰亭修禊，郊出。\n合璧连珠同啸咏，怒猊渴骥尤清逸。\n酒酣时、梁上暗尘飞，无痕迹。", 
    "rhythmic": "满江红"
  }, 
  {
    "author": "洪适", 
    "content": "衰老贪春，春又老、尊交溢。\n凝目处、清漪拍岸，四山堆碧。\n白也论文情最厚，维摩示病心难觅。\n到盘洲、车骑太匆匆，觞浮一。\n春再见，官期毕。\n归路近，长安日。\n奉清时明诏，迭回更出。\n上殿风霜生颊齿，元龟献替图无逸。\n记而今、杖策过溪桥，留行迹。", 
    "rhythmic": "满江红"
  }, 
  {
    "author": "洪适", 
    "content": "燕寝香凝，官事了、诗情充溢。\n归後院、花容争媚，柳眉添碧。\n老子胡床常自叹，轻裾长袖从何觅。\n探城楼、此际夜如何，更筹一。\n人已老，春将毕。\n临曲水，才旬日。\n快朝来雨过，鱼儿争出。\n淡酒一杯空酩酊，黄堂千骑真安逸。\n问朱、何日到丘园，联綦迹。", 
    "rhythmic": "满江红"
  }, 
  {
    "author": "洪适", 
    "content": "百计留春，春不住、愁怀填溢。\n争如对、宝梳压鬓，翠环铺碧。\n紫绶金章都是梦，云庐花坞如何觅。\n劝金杯、浅笑傍宾筵，须均一。\n前夜月，新离毕。\n收雨，呈红日。\n荷主人情厚，五云齐出。\n一颗樱桃天付与，数声水调人飘逸。\n叹荒园、三月百花残，无踪迹。", 
    "rhythmic": "满江红"
  }, 
  {
    "author": "洪适", 
    "content": "闰岁饶光景，中旬始打春。\n拥炉看雪酒催人。\n梁上不曾飞落、去年尘。\n未暇巾车出，何妨举盏频。\n斜川日月已成陈。\n想得前村仙子、晚妆匀。", 
    "rhythmic": "南歌子"
  }, 
  {
    "author": "洪适", 
    "content": "多病都缘老，寒阴可惜春。\n栽桃种竹怕因循。\n移转蓝舆藤杖、未开门。\n真率须如约，安排欲效颦。\n莫将筝笛损精神。\n自有啼莺舞鹤、解随人。", 
    "rhythmic": "南歌子"
  }, 
  {
    "author": "洪适", 
    "content": "顽健输村老，嬉游付後生。\n七旬才有五清明。\n须趁良辰美景、绕园行。\n云意将飞雪，天心未肯晴。\n难将性命作人情。\n只合拥炉清坐、阅医经。", 
    "rhythmic": "南歌子"
  }, 
  {
    "author": "洪适", 
    "content": "住得如筛雪，方欣有脚春。\n谁云三尺不须循。\n若是诗僧月下、许敲门。\n钜竹多中断，残梅竞小颦。\n畦丁说与主林神。\n扫洒板桥前径、待吾人。", 
    "rhythmic": "南歌子"
  }, 
  {
    "author": "洪适", 
    "content": "强作千年调，难逾五度春。\n脊令继踵漫相循。\n休要关心药裹、也扃门。\n蕙帐银杯化，纱窗翠黛颦。\n烧香试问紫姑神。\n一岁四并三乐、几多人。", 
    "rhythmic": "南歌子"
  }, 
  {
    "author": "洪适", 
    "content": "南浦山罗列，东湖水渺弥。\n主人好客过当时。\n斗转参横时候、醉如泥。\n莫管莺声老，从它柳絮飞。\n野园春色别无奇。\n船上有花多酒、未须归。", 
    "rhythmic": "南歌子"
  }, 
  {
    "author": "洪适", 
    "content": "睡足淡梳妆，喜见诗人元白。\n不学艳红妖紫，环花仙标格。\n须知玉骨本天然，不是借人力。\n准拟小春重看，望秋灰无射。", 
    "rhythmic": "好事近"
  }, 
  {
    "author": "洪适", 
    "content": "五凤望中仙，五马人间贵。\n舞态歌声尽出群，乌鹊巡檐喜。\n昨夜值狂风，痛饮全无味。\n说与谯门漫打更，却怕催归骑。", 
    "rhythmic": "卜算子"
  }, 
  {
    "author": "洪适", 
    "content": "华发苍头，年年更变，白雪轻犯双眉。\n六旬过四，七十古来稀。\n问柳寻花兴懒，拈筇杖、闲绕园池。\n尊中有，青州从事，无意唤琼彝。\n人生，何处乐，楼台院落，吹竹弹丝。\n奈壮怀销铄，病费医治。\n漫道琴弦绿绮，游鱼听、山水谁知。\n盘洲怨，盟鸥闲阔，痍鹤立新碑。", 
    "rhythmic": "满庭芳"
  }, 
  {
    "author": "洪适", 
    "content": "风搅花间，雨悭柳下，人人懒拂愁眉。\n年荒省事，投辖井中稀。\n架上舞衣尘积，弦索断、筝雁差池。\n南柯梦，转头陈迹，饥鼠穴空彝。\n新年，官事少，秋蛇春蚓，重叠乌丝。\n更出奇花判，百病都治。\n报道行厨办也，乌鹊喜、龟鹤前知。\n更书近，行浸远，长对去思碑。", 
    "rhythmic": "满庭芳"
  }, 
  {
    "author": "洪适", 
    "content": "酒销愁，逢场作戏，何曾择地伸眉。\n诗筒来往，如我与君稀。\n喜得青春有闰，添日月、款曲临池。\n洲盘有，山肴野蔌，安用设鸡彝。\n老来，空自笑，一头梳雪，两鬓吹丝。\n便常逢社饮，聋不堪治。\n曾就新年真率，花神报、蜂蝶皆知。\n东风恶，江梅欲尽，荐福莫轰碑。", 
    "rhythmic": "满庭芳"
  }, 
  {
    "author": "洪适", 
    "content": "柳径花台，熙熙春动，游人珥堕簪遗。\n枯藤到处，绿刺惹冠衣。\n雪後园林更好，琼作佩、香满横枝。\n巡檐久，留连一笑，不管午阴移。\n盘洲，今雅集，皇华飞盖，挥麈迟迟。\n觉龟鱼增价，草木生辉。\n梁上不教尘落，谈文字、酒散星稀。\n明年好，玉津随驾，回首记襟期。", 
    "rhythmic": "满庭芳"
  }, 
  {
    "author": "洪适", 
    "content": "同病相怜，冻吟谁伴，漫怀举案齐眉。\n槐安梦境，一笑自来稀。\n未到斜川见雪，春欲半、尚压铜池。\n今思古，拊盆击筑，虿鼎闲夔彝。\n何时。\n天意解，并游花坞，旋扫蛛丝。\n对壶中闲日，冗牍休治。\n四坐同盟情话，飞玉麈、万事多知。\n杯盘省，浅斟随意，真率视前碑。", 
    "rhythmic": "满庭芳"
  }, 
  {
    "author": "洪适", 
    "content": "蝴蝶梦魂，芭蕉身世，几人得到庞眉。\n十分如意，天赋古今稀。\n昼日猥叨三接，摩鹏翼、曾化鲲池。\n槐阴下，深惭房魏，那敢作封彝。\n雁行，争接翅，北门矩烛，西掖纶丝。\n幸归来半世，园路先治。\n渔唱樵歌不到，莺燕语、何畏人知。\n编花史，修篁千亩，封植具穹碑。", 
    "rhythmic": "满庭芳"
  }, 
  {
    "author": "洪适", 
    "content": "春入花畦，雪迷筠坞，柳梢未肯低眉。\n泥深路滑，车马往来稀。\n平地琼琚盈尺，冰冻解、檐水如池。\n皇华喜，增添泉货，不铸尚方彝。\n光阴，驹过隙，髭髯如戟，容易成丝。\n把诗盟长讲，酒病休治。\n两两垂螺舞彻，藏羌管、人已潜知。\n樯乌转，钱流地上，褒诏便刊碑。", 
    "rhythmic": "满庭芳"
  }, 
  {
    "author": "洪适", 
    "content": "当国无功，归田有分，四山浓抹烟眉。\n春云多变，清昼惠风稀。\n欲踵兰亭故事，溪水涨、簪盍鹅池。\n临修竹，一觞一咏，考古到辛彝。\n当时。\n龙衮侧，亲闻胪句，天语如丝。\n谩三年博士，局冗争治。\n底事绣衣留滞，青天瑞、奴隶皆知。\n迎归诏，鸾台凤阁，名记壁间碑。", 
    "rhythmic": "满庭芳"
  }, 
  {
    "author": "洪适", 
    "content": "草阁烟横，花蹊雨润，伤春谁画鸦眉。\n药囊未减，尊酒自然稀。\n堪叹云和挂壁，弦半绝、鼠啮龙池。\n投壶罢，凭阑玩古，罗列父丁彝。\n龟巢，添绿皱，残梅片片，新柳丝丝。\n恨风狂折竹，鹤病谁治。\n自信年衰景短，甘冷淡、应也天知。\n埙篪奏，清歌醉墨，一一上圭碑。", 
    "rhythmic": "满庭芳"
  }, 
  {
    "author": "洪适", 
    "content": "雨洗花林，春回柳岸，窗间列岫横眉。\n老来光景，生怕聚谈稀。\n何事扁舟西去，收杖屦、契阔鱼池。\n流觞近，诗筒暂歇，焉用虎文彝。\n良辰，怀旧事，海棠花下，笑摘垂丝。\n叹五年一别，万病难治。\n几处绣衣尘迹，歌舞地、乌鹊曾知。\n君今去，珠帘暮卷，山雨拂崇碑。", 
    "rhythmic": "满庭芳"
  }, 
  {
    "author": "洪适", 
    "content": "旧日盘洲，藏钩卜夜，松儿笑拣双眉。\n老人好静，此乐数年稀。\n尚记乘舟西溯，楼卷雪、曾到雷池。\n今非惜，畏寒闭户，弃掷夏商彝。\n入春，逾两月，轻烟非雾，细雨如丝。\n任风颓花架，不惮装治。\n想得醉吟滕阁，家园事、争解详知。\n归来好，猿惊鹤怨，孤负辋川碑。", 
    "rhythmic": "满庭芳"
  }, 
  {
    "author": "洪适", 
    "content": "嗟故岁，夏旱复秋阳。\n十雨五风皆定数，千方百计为灾伤。\n小郡怎禁当。\n劳拊字，惠露洽丁黄。", 
    "rhythmic": "望江南・忆江南"
  }, 
  {
    "author": "洪适", 
    "content": "倾盖侣，古语诵邹阳。\n曲水一觞今意懒，阳关三叠重情伤。\n离恨落花当。\n人截镫，归骑莫仓黄。", 
    "rhythmic": "望江南・忆江南"
  }, 
  {
    "author": "洪适", 
    "content": "小室坐毡重叠，红炉兽炭交加。\n一卮村酒吸流霞。\n窗外寒威可怕。\n心在盘洲种柳，眼看密雪飞花。\n银杯缟带不随车。\n江上渔蓑难画。", 
    "rhythmic": "西江月"
  }, 
  {
    "author": "洪适", 
    "content": "席上酒杯难减，鼎中药味频加。\n老人争得脸如霞。\n镜里衰容人怕。\n檐溜尽成冰柱，前村变却梅花。\n琼瑶破碎为行车。\n冻雀盈枝堪画。", 
    "rhythmic": "西江月"
  }, 
  {
    "author": "洪适", 
    "content": "瀛仙好客过当时。\n锦幌出蛾眉。\n体轻飞燕，歌欺樊素，压尽芳菲。\n花前一盼嫣然媚，滟滟举金卮。\n断肠狂客，只愁径醉，银漏催归。", 
    "rhythmic": "眼儿媚"
  }, 
  {
    "author": "洪适", 
    "content": "严更永，今夕是何年。\n玉衡正，钩陈灿，天字起祥烟。\n协风应、江海安澜。\n重规仍叠矩，圣主乘乾。\n尧授舜、盛事光前。\n称寿玉卮边。\n三年亲祀，一阳回律，八乡承宇，觚陛紫为坛。\n仰天颜。\n斋居寂，诚心肃，礼容专。\n存锺石，约舆卫，五辂不求全。\n听金钥、虎旅无眠。\n俨千官。\n须期显。\n相嘉笾。\n一人俭德动天渊。\n费减大农钱。", 
    "rhythmic": "六州歌头"
  }, 
  {
    "author": "洪适", 
    "content": "庭有燎，叠鼓鸣鼍。\n更问夜如何。\n信星彪列，天象森罗。\n虞旦宫毕，觞清庙，浆柘尊牺继猗那。\n嘉颂可同科。\n卮圣万肩摩。\n饬躬三宿，泰缛仪多。\n丘泽合，岳渎从曦娥。\n神光烛、云车风马，芝作盖，玉为珂。\n奉成礼，燔柴竣事，休嘉砰，隐丹阙，湛恩波。\n共愿乾坤祉，边鄙投戈。\n覆盂连瀚海，洗甲挽天河。\n欣欣喜色，长遇六龙过。", 
    "rhythmic": "十二时・忆少年"
  }, 
  {
    "author": "洪适", 
    "content": "吹葭缇龠气潜分。\n云采宜书壤效珍。\n长日至，一阳新。\n四时玉烛和匀。\n物欣欣。\n造化转洪钧。\n郊之祭，孤竹管，六变舞云门。\n自古严。\n牺牲具，粢盛洁，豆笾陈。\n衮龙陟降，币玉纷纶。\n彻高阍。\n灵之，神哉沛，排历昆仑。\n九歌毕，盈郊瞻燎，斗转参横将旦，天开地辟如春。\n清跸移轮。\n阗然鼓吹相闻。\n祥云。\n欢胪八陛，厘逆三神。", 
    "rhythmic": "奉礼歌"
  }, 
  {
    "author": "洪适", 
    "content": "漏残柝静鸡声远，到高燎。\n入层霄。\n云裘蟠瑞霭，天步下嘉坛，旗旆飘摇。\n黄麾列仗貔貅整，气压江潮。\n导前从後盛官僚。\n玉佩间金貂。\n望扶桑，日渐高。\n阴霾霜雪，底处不潜消。\n辇路祥飙。\n披拂绛纱袍。\n云间瑞阙仰。", 
    "rhythmic": "降仙台"
  }, 
  {
    "author": "洪适", 
    "content": "重华天子，长至奉神虞。\n九奏会轩朱。\n星晖云润东方晓，拜贶竹宫初。\n归来千乘护皇舆。", 
    "rhythmic": "导引"
  }, 
  {
    "author": "韩元吉", 
    "content": "木落霜浓，探春只道梅花未。\n嫩红相倚。\n灼灼新妆腻。\n莫问仙源，且问花前事。\n休辞醉。\n想君园□。\n总是生春地。", 
    "rhythmic": "点绛唇"
  }, 
  {
    "author": "韩元吉", 
    "content": "莫惜清尊领客同。\n已无花伴舞衣红。\n强歌归去莫匆匆。\n细雨弄烟烟弄日，断云黏水水黏空。\n酴飞下晚来风。", 
    "rhythmic": "浣溪沙"
  }, 
  {
    "author": "韩元吉", 
    "content": "倚天绝壁。\n直下江千尺。\n天际两蛾凝黛，愁与恨、几时极。\n怒潮风正急。", 
    "rhythmic": "霜天晓角"
  }, 
  {
    "author": "韩元吉", 
    "content": "几声残角。\n月照梅花薄。\n花下有人同醉，风满槛、波明阁。\n夜寂香透幕。", 
    "rhythmic": "霜天晓角"
  }, 
  {
    "author": "韩元吉", 
    "content": "春残日日风和雨。\n烟江目断春无处。\n山路有黄鹂。\n背人相唤飞。\n解鞍宿酒醒。\n枕残香冷。\n梦想小亭东。\n蔷薇何似红。", 
    "rhythmic": "菩萨蛮"
  }, 
  {
    "author": "韩元吉", 
    "content": "江南雪里花如玉。\n风流越样新装束。\n恰恰缕金裳。\n浓熏百和香。\n分明篱菊艳。\n却作妆梅面。\n无处奈君何。\n一枝春更多。", 
    "rhythmic": "菩萨蛮"
  }, 
  {
    "author": "韩元吉", 
    "content": "薄云卷雨凉成阵。\n雨晴陡觉荷香润。\n波影澹寒星。\n水边镫火明。\n白苹洲上路。\n几度来还去。\n枕恨茫茫。\n笛声依夜长。", 
    "rhythmic": "菩萨蛮"
  }, 
  {
    "author": "韩元吉", 
    "content": "诏书昨夜先春到。\n留公一共梅花笑。\n青琐凤凰池。\n十年归已迟。\n灵溪霜後水。\n的的清无比。\n比似使君清。\n要知清更明。", 
    "rhythmic": "菩萨蛮"
  }, 
  {
    "author": "韩元吉", 
    "content": "墙根新笋看成竹。\n青梅老尽樱桃熟。\n幽墙几多花。\n落红成暮霞。\n闭门风又雨。\n只道春归去。\n媚脸笑持杯。\n却惊春思回。", 
    "rhythmic": "菩萨蛮"
  }, 
  {
    "author": "韩元吉", 
    "content": "梧桐叶上秋萧瑟。\n画阑桂树攒金碧。\n花底最风流。\n相逢不上楼。\n数枝添宝髻。\n滴滴香沾袂。\n杯到莫留残。\n雾窗疑广寒。", 
    "rhythmic": "菩萨蛮"
  }, 
  {
    "author": "韩元吉", 
    "content": "壶中春早。\n翦刻工夫天自巧。\n雨转风斜。\n吹作千林到处花。\n瑶池清浅。\n璧月琼枝朝暮见。\n莫上扁舟。\n且醉仙家白玉楼。", 
    "rhythmic": "减字木兰花"
  }, 
  {
    "author": "韩元吉", 
    "content": "风梳雨洗。\n玉阙琼楼何处是。\n万里秋容。\n唤起嫦娥酒未中。\n相逢且醉。\n忙里偷闲知有几。\n况自丰年。\n须信金华别是天。", 
    "rhythmic": "减字木兰花"
  }, 
  {
    "author": "韩元吉", 
    "content": "疏疏密密未开时。\n装点最繁枝。\n分明占断秋思，一任晓风吹。\n金屡细，翠绡垂。\n画阑西。\n嫦娥也道，一种幽香，几处相宜。", 
    "rhythmic": "诉衷情"
  }, 
  {
    "author": "韩元吉", 
    "content": "春尚浅。\n谁把玉英裁翦。\n尽道梅梢开未遍。\n卷帘花满院。\n楼上酒融歌暖。\n楼下水平烟远。\n却似涌金门外见。\n絮飞波影乱。", 
    "rhythmic": "谒金门"
  }, 
  {
    "author": "韩元吉", 
    "content": "幽槛暑。\n又是一年重午。\n猎猎风蒲吹翠羽。\n楚天梅熟雨。\n往事潇湘南浦。\n魂断画船箫鼓。\n双叶石榴红半吐。\n倩君聊寄与。", 
    "rhythmic": "谒金门"
  }, 
  {
    "author": "韩元吉", 
    "content": "华屋翠云深，云外晚山千叠。\n眼底无穷春事，对杨枝桃叶。\n老来沈醉为花狂，霜鬓未须镊。\n几许夜阑清梦，任翻成胡蝶。", 
    "rhythmic": "好事近"
  }, 
  {
    "author": "韩元吉", 
    "content": "秋意满芙蓉，红映小园丛竹。\n风里凤箫声扬，有新妆明玉。\n诗翁相对两悠然，一醉绕黄菊。\n目尽晚山横处，共修眉争绿。", 
    "rhythmic": "好事近"
  }, 
  {
    "author": "韩元吉", 
    "content": "莺声寂。\n春风欲去难踪迹。\n难踪迹。\n几枝红叶，万金消得。\n青铜镜里朱阑侧。\n照人也似倾城色。", 
    "rhythmic": "秦楼月・忆秦娥"
  }, 
  {
    "author": "韩元吉", 
    "content": "危亭崛起卧苍龙。\n绝景画图中。\n便作龙山高会，千年乐事能同。", 
    "rhythmic": "朝中措"
  }, 
  {
    "author": "韩元吉", 
    "content": "斜阳只向花梢驻。\n似愁君西去。\n清歌也便做阳关，更朝来风雨。\n佳人莫道，一杯须近，总眉峰偷聚。\n明年归诏上鸾台，记别离难处。", 
    "rhythmic": "贺圣朝"
  }, 
  {
    "author": "韩元吉", 
    "content": "一度难逢佳节，今年两度重阳。\n菊花犹折御衣黄。\n莫惜危亭更上。\n况有飞觞滟玉，从教醉帽吹香。\n兴来相与共清狂。\n频把新词细唱。", 
    "rhythmic": "西江月"
  }, 
  {
    "author": "韩元吉", 
    "content": "山路冥冥雨暗，溪桥阵阵花飞。\n一年寂寂又春归。\n白发自惊尘世。\n不惜障泥渡水，且寻团扇题诗。\n杜鹃休绕暮烟啼。\n我欲风前重醉。", 
    "rhythmic": "西江月"
  }, 
  {
    "author": "韩元吉", 
    "content": "凉月圆时翠帐深。\n锁非雾沈沈。\n广寒宫里未归人。\n共结屋、住黄金。\n繁枝未老秋光澹，好风露、总关心。", 
    "rhythmic": "燕归梁"
  }, 
  {
    "author": "韩元吉", 
    "content": "急雨朝来过，浓云晚半收。\n荷香便傍酒尊浮。\n极目澹烟斜照、满芳洲。\n消尽人间暑，翻成一段秋。", 
    "rhythmic": "南柯子・南歌子"
  }, 
  {
    "author": "韩元吉", 
    "content": "野杏抟枝熟，戎葵抱叶开。\n村村箫鼓画船回。\n客里不知时节、又相催。\n角黍堆冰碗，兵符点翠钗。", 
    "rhythmic": "南柯子・南歌子"
  }, 
  {
    "author": "韩元吉", 
    "content": "席地赏残红。\n少驻孤蓬。\n一春不奈风和雨。\n雨自无情风有恨，花片西东。\n云澹远峰浓。\n绿遍高桐。\n神仙知在此山中。\n万古消凝多少事，目尽晴空。", 
    "rhythmic": "浪淘沙"
  }, 
  {
    "author": "韩元吉", 
    "content": "倦客怕离歌。\n春已无多。\n闲愁须倩酒消磨。\n风雨才晴今夜月，不醉如何。\n玉笋滟金荷。\n情在双蛾。\n二年能得几经过。\n花满碧蹊归棹远，回首烟波。", 
    "rhythmic": "浪淘沙"
  }, 
  {
    "author": "韩元吉", 
    "content": "怨花残。\n谁道春阑。\n多情红药待君看。\n浓澹晓妆新意态，独占西园。\n风叶万枝繁。\n犹记平山。\n五云楼映玉成盘。\n二十四桥明月下，谁凭朱阑。", 
    "rhythmic": "浪淘沙"
  }, 
  {
    "author": "韩元吉", 
    "content": "山绕江城腊又残。\n朔风垂地雪成团。\n莫将带雨梨花认，且作临风柳絮看。\n烟杳渺，路弥漫。\n千林犹待月争寒。\n凭君细酌羔儿酒，倚遍琼楼十二阑。", 
    "rhythmic": "鹧鸪天"
  }, 
  {
    "author": "韩元吉", 
    "content": "不惜黄花插满头。\n花应却为老人羞。\n年年九日常拚醉，处处登高莫浪愁。\n酬美景，驻清秋。\n绿橙香嫩酒初浮。\n多情雨後双溪水，红满斜阳自在流。", 
    "rhythmic": "鹧鸪天"
  }, 
  {
    "author": "韩元吉", 
    "content": "老去休惊节物催。\n菊花端的为君开。\n携壶幸有齐山客，怀古还如单父台。\n松掩映，水萦回。\n使君强健得重来。\n不须细把茱萸看，且尽丰年酒一杯。", 
    "rhythmic": "鹧鸪天"
  }, 
  {
    "author": "韩元吉", 
    "content": "西风斜日兰皋路。\n碧嶂连红树。\n天公也有惜君行。\n小雨霏霏特地、不成晴。\n满城桃李春来处。\n我老君宜住。\n莫惊华发笑相扶。\n记取他年同姓、两尚书。", 
    "rhythmic": "虞美人"
  }, 
  {
    "author": "韩元吉", 
    "content": "登临自古骚人事。\n惨栗天涯意。\n金华峰顶做重阳。\n月地千寻风里、万枝香。\n相君携客相应记。\n几处容狂醉。\n双溪明月乱山青。\n飞梦时时犹在、最高亭。", 
    "rhythmic": "虞美人"
  }, 
  {
    "author": "韩元吉", 
    "content": "烟霄脉脉停机杼。\n双鹊飞来语。\n踏歌声转玉钩斜。\n好是满天风露、一池花。\n离多会少从来有。\n不似人间久。\n欢情谁道隔年迟。\n须信仙家日月、未多时。", 
    "rhythmic": "虞美人"
  }, 
  {
    "author": "韩元吉", 
    "content": "诏书昨夜催春到。\n绿野花争早。\n几枝先见海棠开。\n全胜陇头冲雪、寄江梅。\n破寒滴滴娇如醉。\n不比春饶睡。\n万红千紫莫嫌迟。\n看取满城花送、衮衣归。", 
    "rhythmic": "虞美人"
  }, 
  {
    "author": "韩元吉", 
    "content": "极目高亭横远岫。\n拂新晴、黛蛾依旧。\n策马重来，秋光如画，霜满翠梧高柳。\n菊美橙香还封酒。", 
    "rhythmic": "夜行船"
  }, 
  {
    "author": "韩元吉", 
    "content": "江路木犀天。\n梨枣吹风树树悬。\n只道荔枝无驿使，依然。\n赢得骊珠万颗传。\n香露滴芳鲜。\n并蒂连枝照绮筵。\n惊走梧桐双睡鹊，应怜。\n腰底黄金作弹圆。", 
    "rhythmic": "南乡子"
  }, 
  {
    "author": "韩元吉", 
    "content": "细雨弄中秋。\n雨歇烟霄玉镜流。\n唤起佳人横玉笛，凝眸。\n收拾风光上小楼。\n烂醉拚扶头。\n明日阴晴且漫愁。\n二十四桥何处是，悠悠。\n忍对嫦娥说旧游。", 
    "rhythmic": "南乡子"
  }, 
  {
    "author": "韩元吉", 
    "content": "楼头晚鼓。\n佳人莫唱黄金缕。\n良宵镫火还三五。\n肠断扁舟，明日江南去。\n离觞欲醉谁能许。\n风前蝶闹蜂儿舞。", 
    "rhythmic": "醉落魄・一斛珠"
  }, 
  {
    "author": "韩元吉", 
    "content": "菊花又折。\n今年真是龙山客。\n杯行潋滟新醅白。\n一醉相欢，莫便话离恻。\n从教破帽频侧。\n楼头霜树明秋色。", 
    "rhythmic": "醉落魄・一斛珠"
  }, 
  {
    "author": "韩元吉", 
    "content": "竹里疏枝总是梅。\n月白霜清，犹未全开。\n相逢聊与著诗催。\n要趁金波，满泛金杯。\n多病渐非作赋才。\n醉到花前，探得春回。\n明年公已在鸾台。\n看取春风，丹诏重来。", 
    "rhythmic": "一翦梅"
  }, 
  {
    "author": "韩元吉", 
    "content": "记得年时离别夜，都门强半清秋。\n今年想望只邻州。\n星连南极动，月满大江流。\n芸阁老仙多妙语，云阶清梦曾游。\n屐声还认庾公楼。\n金波摇酒面，河影堕帘钩。", 
    "rhythmic": "临江仙"
  }, 
  {
    "author": "韩元吉", 
    "content": "自古文章贤太守，江南只数苏州。\n而今太守更风流。\n熏香开画阁，迎月上西楼。\n见说宫妆高髻拥，司空却是遨头。\n五湖莫便具扁舟。\n玉堂红蕊在，还胜百花洲。", 
    "rhythmic": "临江仙"
  }, 
  {
    "author": "韩元吉", 
    "content": "十年此地看花时。\n醉题诗。\n夜弹棋。\n湖海相逢，曾共惜芳菲。\n前度刘郎今度客，嗟老矣，鬓成丝。\n江梅吹尽柳桥西。\n雪纷飞。\n画船移。", 
    "rhythmic": "江神子・江城子"
  }, 
  {
    "author": "韩元吉", 
    "content": "金银楼阁认蓬莱。\n晓烟开。\n上崔嵬。\n风引孤帆，谁道却船回。\n鹏翼倚天鳌背稳，惊浪起，雪成堆。\n翩翩黄鹤为谁来。\n醉持杯。\n共徘徊。", 
    "rhythmic": "江神子・江城子"
  }, 
  {
    "author": "韩元吉", 
    "content": "梅欲开时，君欲去、花谁同折。\n应怅望、江津千树，晚烟明雪。\n花似故人相见好，人如塞雁多离别。\n待留君、重看水边花，花边月。\n台城路，山如阙。\n追往事，伤时节。\n但春风春雨，古人愁绝。\n多少扬州诗兴在，直须清梦翻胡蝶。\n问他年、谁记饮中仙，花应说。", 
    "rhythmic": "满江红"
  }, 
  {
    "author": "韩元吉", 
    "content": "寂寞山城，春已半、好花都折。\n无奈向、阴晴不定，冷烟寒食。\n莫问花残风又雨，且须烂醉酬春色。\n叹使君、华发又重来，人应识。\n丹井畔，山桥侧。\n空翠里，烟如织。\n便直教马上，醉巾沾湿。\n丞相车茵端未惜，孟公好客聊无客。\n算明年、溪路海棠开，还应忆。", 
    "rhythmic": "满江红"
  }, 
  {
    "author": "韩元吉", 
    "content": "江绕层城，重楼迥、依然山色。\n□□有、佳人犹记，旧家离别。\n把酒只如当日醉，挥毫剩欠尊前客。\n算平林、有恨寄伤心，烟如织。\n湖平树，花连陌。\n风景是，光阴易。\n叹新声浑在，断云难觅。\n暮雨不成巫峡梦，数峰还认湘波瑟。\n但与君、同看小槽红，真珠滴。", 
    "rhythmic": "满江红"
  }, 
  {
    "author": "韩元吉", 
    "content": "世事不须问，我老但宜仙。\n南溪一曲，独对苍翠与孱颜。\n月白风清长夏。\n醉里相逢林下。\n欲辩已忘言。\n无客问生死，有竹报平安。\n少年期，功名事，觅燕然。\n如今憔悴，萧萧华发抱尘编。\n万里蓬莱归路。\n一醉瑶台风露。\n因酒得天全。\n笑指云阶梦，今夕是何年。", 
    "rhythmic": "水调歌头"
  }, 
  {
    "author": "韩元吉", 
    "content": "江路晓来雨，残暑夜全消。\n人言天上今夕，飞鹊渐成桥。\n杳杳云车何处。\n脉脉红蕖香度。\n瓜果趁良宵。\n推枕断虹卷，抚槛白鱼跳。\n无湖客，临风露，倚兰苕。\n云涛四起，极目人世有烟霄。\n我送君舟西渡。\n君望我帆南浦。\n明日恨迢迢。\n且醉吴淞月，重听浙江潮。", 
    "rhythmic": "水调歌头"
  }, 
  {
    "author": "韩元吉", 
    "content": "明月照多景，一话九经年。\n故人何在，依约蜀道倚青天。\n豪气如今谁在。\n剩对岷峨山水。\n落纸起云烟。\n应有阳台女，来寿隐中仙。\n相如赋，王褒颂，子云玄。\n兰台麟阁，早晚飞诏下甘泉。\n梦绕神州归路。\n却趁鸡鸣起舞。\n馀事勒燕然。\n白首待君老，同泛五湖船。", 
    "rhythmic": "水调歌头"
  }, 
  {
    "author": "韩元吉", 
    "content": "潋潋桂华满，摇落楚江秋。\n去年今夜，相望千里一扁舟。\n满目都门风露。\n离别凄凉几度。\n霜雪渐盈头。\n山水最佳处，常恨不同游。\n少年约，谈笑事，取封侯。\n田园归晚，休问适不用吾谋。\n身外功名何处。\n屈指如今老去。\n无梦到金瓯。\n剩买五湖月，吹笛下沧洲。", 
    "rhythmic": "水调歌头"
  }, 
  {
    "author": "韩元吉", 
    "content": "今日俄重九，莫负菊花开。\n试寻高处，携手蹑屐上崔嵬。\n放目苍岩千仞。\n云护晓霜成阵。\n知我与君来。\n古寺倚修竹，飞槛绝纤埃。\n笑谈间，风满座，酒盈杯。\n仙人跨海，休问随处是蓬莱。\n落日平原西望。\n鼓角秋深悲壮。\n戏马但荒台。\n细把茱萸看，一醉且徘徊。", 
    "rhythmic": "水调歌头"
  }, 
  {
    "author": "韩元吉", 
    "content": "泽国又秋晚，天际有飞鸿。\n中原何在，极目千里暮云重。\n今古长干桥下，遗恨都随流水，西去几时东。\n斜日动歌管，萸菊舞西风。\n江南岸，淮南渡，草连空。\n石城潮落，寂寞烟树锁离宫。\n且斗尊前酒美，莫问楼头佳丽，往事有无中。\n却笑东山老，拥鼻与谁同。", 
    "rhythmic": "水调歌头"
  }, 
  {
    "author": "韩元吉", 
    "content": "落日澹芳草，烟际一鸥浮。\n西湖好处，君去千里为谁留。\n坐想敬亭山下，竹映一溪寒水，飞盖共追游。\n况有尊前客，相对两诗流。\n笑谈间，风满座，气横秋。\n平生壮志，长啸起舞看吴钩。\n红白山花开谢，半醉半醒时节，春去子规愁。\n梦绕水西寺，回首谢公楼。", 
    "rhythmic": "水调歌头"
  }, 
  {
    "author": "韩元吉", 
    "content": "听清歌初转，翠岭云横，乍飞还驻。\n水落秋明，正千岩呈露。\n况有宾朋，飘然才调，尽凌空鹭。\n步绕西畴，同寻南涧，郊原新雨。\n好客声名，郑庄风韵，松菊栽成，故侯瓜圃。\n燕去鸿来，笑人生离聚。", 
    "rhythmic": "醉蓬莱"
  }, 
  {
    "author": "韩元吉", 
    "content": "去年秋半，正都门结束，相将离别。\n潋潋双溪新雁过，重见当时明月。\n步转高楼，凄凉看镜，绿鬓纷成雪。\n晚晴烟树，傍人飞下洪叶。\n还记江浦潮生，云涛天际，涌金波一色。\n千里相望浑似梦，极目空山围碧。\n醉拍朱阑，满簪丹桂，细与娥说。\n倚风孤啸，恍然身在瑶阙。", 
    "rhythmic": "念奴娇"
  }, 
  {
    "author": "韩元吉", 
    "content": "定交最早，叹西津几度，匆匆论别。\n世事浮云山万变，只有沧江横月。\n长忆追随，湖山好处，醉帽风雪。\n竹阴花径，兴来题尽桐叶。\n谁忆此地相逢，鬓毛君未白，眉添黄色。\n屈指烟霄归诏近，路入龙楼金碧。\n千载功名，一尊欢笑，会作他年说。\n倚天长剑，夜寒光透银阙。", 
    "rhythmic": "念奴娇"
  }, 
  {
    "author": "韩元吉", 
    "content": "湖山泥影，弄晴丝、目送天涯鸿鹄。\n春水移船花似雾，醉里题诗刻烛。\n离别经年，相逢犹健，底恨光阴速。\n壮怀浑在，浩然起舞相属。\n长记入洛声名，风流觞咏，有兰亭修竹。\n绝唱人间知不知，零落金貂谁续。\n北固烟锺，西州雪岸，且共杯中绿。\n紫台青琐，看君归上群玉。", 
    "rhythmic": "念奴娇"
  }, 
  {
    "author": "韩元吉", 
    "content": "春来离思，正楼台灯火、香凝金戟。\n扬子江头嘶骑拥，杨柳花飞留客。\n枚乘声名，谪仙风韵，更赋长相忆。\n酒阑相顾，起看月堕寒壁。\n尊前谁唱新词，平林真有恨、寒烟如织。\n燕雁横空梅蕊乱，醉里隔江闻笛。\n白发逢春，湖山好在，一笑千金直。\n待君归诏，买船重话畴昔。", 
    "rhythmic": "念奴娇"
  }, 
  {
    "author": "韩元吉", 
    "content": "乱山深处逢春，断魂更入桃源路。\n双双翠羽，溅溅流水，香雾。\n花里莺啼，水边人去，落红无数。\n恨刘郎鬓点，星星华发，空回首、伤春暮。\n寂寞云间洞户。\n问当年、佳期何处。\n虹桥望断，琼楼深锁，如今谁住。\n绿满千岩，浣衣石上，倚风凝伫。\n料多情好在，也应笑我，却匆匆去。", 
    "rhythmic": "水龙吟"
  }, 
  {
    "author": "韩元吉", 
    "content": "五溪深锁烟霞，定知不是人间世。\n轩然九老，排云一笑，苍颜相对。\n星斗垂空，月华随步，酒醒无寐。\n□广寒已近，嫦娥起舞，天风动、摇丹桂。\n极目层霄如洗。\n正千岩、棱棱霜气。\n飞泉半落，苍崖百仞，珠翻玉碎。\n金衲松成，葛洪丹就，如今千载。\n叹谪仙诗在，骑驴未远，且留君醉。", 
    "rhythmic": "水龙吟"
  }, 
  {
    "author": "韩元吉", 
    "content": "西风吹暮雨。\n正碧树凉生，送君南浦。\n蝉声带残暑。\n满高林斜照，暝烟横渚。\n故乡路阻。\n更秋入、江城雁渡。\n怅天涯、几许闲愁，对酒共成羁旅。\n休问功名何在，绿鬓吴霜，素衣尘土。\n离觞缓举。\n收玉箸，听金缕。\n叹凌云才调，乌丝阑上，省把清诗漫与。\n见洛阳、年少交游，倩君寄语。", 
    "rhythmic": "瑞鹤仙"
  }, 
  {
    "author": "韩元吉", 
    "content": "送君南浦。\n对烟柳、青青万缕。\n更满眼、残红吹尽，叶底黄鹂自语。\n甚动人、多少离情，楼头水阔山无数。\n记竹里题诗，花边载酒，魂断江干春暮。\n都莫问、功名事，白发渐、星星如许。\n任鸡鸣起舞，乡关何在，凭高目尽孤鸿去。\n漫留君住。\n趁酴香暖，持杯且醉瑶台露。\n相思记取，愁绝西窗夜雨。", 
    "rhythmic": "薄幸"
  }, 
  {
    "author": "韩元吉", 
    "content": "不恨绿阴桃李过，酴正向人开。\n一尊清夜月徘徊。\n花如人意好，月为此花来。\n未信人间香有许，却疑同住瑶台。\n纷纷残雪堕深杯。\n直教攀折尽，犹胜酒醒回。", 
    "rhythmic": "临江仙"
  }, 
  {
    "author": "韩元吉", 
    "content": "五月炎州路，千重扑地开。\n只疑标韵是江梅。\n不道薰风庭院、雪成堆。\n宝髻琼瑶缀，仙衣翡翠裁。", 
    "rhythmic": "南柯子・南歌子"
  }, 
  {
    "author": "韩元吉", 
    "content": "霓裳弄月。\n冰肌不受人间热。\n分明密露枝枝结。\n碧树珊瑚，容易与君折。\n玉环旧事谁能说。\n迢迢驿路香风彻。", 
    "rhythmic": "醉落魄・一斛珠"
  }, 
  {
    "author": "韩元吉", 
    "content": "雨馀叠浮空，望中秀色仙都是。\n洞天未锁，人间春老，玉妃曾坠。\n锦瑟繁弦，凤箫清响，九霄歌吹。\n问分香旧事，刘郎去後，知谁伴、风前醉。\n回首暝烟千里。\n但纷纷、落红如泪。\n多情易老，青鸾何许，诗成谁寄。\n斗转参横，半帘花影，一溪寒水。\n怅飞凫路杳，行云梦断，有三峰翠。", 
    "rhythmic": "水龙吟"
  }, 
  {
    "author": "韩元吉", 
    "content": "凝碧旧池头，一听管弦凄切。\n多少梨园声在，总不堪华发。\n杏花无处避春愁，也傍野烟发。\n惟有御沟声断，似知人呜咽。", 
    "rhythmic": "好事近"
  }, 
  {
    "author": "韩元吉", 
    "content": "池馆春归，帘栊昼静，清漏移箭。\n山下孤城，水边翠竹，声千转。\n记得年时，绮窗人去，尚有唾茸遗线。\n照珠筵、歌檀舞扇，寂寞旧家排遍。\n青云赋客，多情多病，西掖桐阴满院。\n飞絮随风，马头月在，翡翠帷空卷。\n平湖烟远，斜桥雨暗，欲寄短书双燕。\n算犹忆、兰房画烛，醉时共翦。", 
    "rhythmic": "永遇乐"
  }, 
  {
    "author": "韩元吉", 
    "content": "东风著意。\n先上小桃枝。\n红粉腻。\n娇如醉。\n倚朱扉。\n记年时。\n隐映新妆，面临水岸。\n春将半。\n云日暖。\n斜桥转。\n夹城西。\n草软莎平跋马，垂杨渡、玉勒争嘶。\n认蛾眉凝笑，脸薄拂燕支。\n绣户曾窥。\n恨依依。\n共携手处。\n香如雾。\n红随步。\n怨春迟。\n消瘦损。\n凭谁问。\n只花知。\n泪空垂。\n旧日堂前燕，和烟雨，又双飞。\n人自老。\n春长好。\n梦佳期。\n前度刘郎，几许风流地，花也应悲。", 
    "rhythmic": "六州歌头"
  }, 
  {
    "author": "韩元吉", 
    "content": "南风五月江波，使君莫袖平戎手。\n燕然未勒，渡沪声在，宸衷怀旧。\n卧占湖山，楼横百尺，诗成千首。\n正菖蒲叶老，芙蕖香嫩，高门瑞、人知否。\n凉夜光躔牛斗。\n梦初回、长庚如昼。\n明年看取，锋旗南下，六骡西走。\n功画凌烟，万钉宝带，百壶清酒。\n便留公剩馥，蟠桃分我，作归来寿。", 
    "rhythmic": "水龙吟"
  }, 
  {
    "author": "韩元吉", 
    "content": "双龙古洞，领略千岩秀。\n福地有真仙，来一试、调元□手。\n青春绿野，月转最高峰，星斗润，柳海新，五夜收灯後。\n诏飞天上，人倚经纶旧。\n重入辅升平，更赢得、千龄眉寿。\n功成未晚，归伴赤松游，金印重，羽衣轻，会见丹砂就。", 
    "rhythmic": "蓦山溪"
  }, 
  {
    "author": "韩元吉", 
    "content": "菊花黄後。\n山茶红透。\n南国小春时候。\n蓬山高处绿云间，有一个、仙宫诞秀。\n精神龟媚，骨毛鹤瘦。\n落落人中星斗。\n殷勤自折早梅芳，调一鼎、和羹为寿。", 
    "rhythmic": "鹊桥仙"
  }, 
  {
    "author": "韩元吉", 
    "content": "清霜著柳夜来寒。\n新月印湖山。\n共喜今年称寿，一尊还在长安。", 
    "rhythmic": "朝中措"
  }, 
  {
    "author": "韩元吉", 
    "content": "新笋旋成林。\n梅子枝头雨更深。\n织就彩丝犹十日，登临。\n人似江心百炼金。\n功业会相寻。\n好挹薰风和舜琴。\n鹤住千年丹九转，如今。\n门外梧桐长翠阴。", 
    "rhythmic": "南乡子"
  }, 
  {
    "author": "韩元吉", 
    "content": "甲子今年甫一周。\n人间聊住八千秋。\n依依梅蕊看如雪，恰恰蟾华未上钩。\n分玉节，共南州。\n台城辇路记重游。\n相期一品归来健，兄弟华颠自献酬。", 
    "rhythmic": "鹧鸪天"
  }, 
  {
    "author": "韩元吉", 
    "content": "好山横翠幕。\n更一水流烟，嫩阴成幄。\n薰风转林薄。\n笑劳生底事，漫嗟离索。\n霞觞细酌。\n尽流年、青镜易觉。\n算芙蓉、玉井香翻，不减旧阶红药。\n寂寞。\n早玄空老，问字人稀，也胜投阁。\n骑鲸後约。\n追汗漫，记寥廓。\n便风帆高挂，云涛千里，谁道蓬壶水弱。\n任蟠桃、满路千花，自开自落。", 
    "rhythmic": "瑞鹤仙"
  }, 
  {
    "author": "韩元吉", 
    "content": "红蕖漾月。\n薰风特地生梧叶。\n一年风月今宵别。\n隐隐笙鸾，何处有炎热。\n凤凰山下榴花发。\n一杯香露融春雪。", 
    "rhythmic": "醉落魄・一斛珠"
  }, 
  {
    "author": "韩元吉", 
    "content": "相看半百。\n劳生等是乾坤客。\n功成一笑惊头白。\n惟有榴花，相对似颜色。\n蓬莱水浅何曾隔。\n也应待得蟠桃摘。", 
    "rhythmic": "醉落魄・一斛珠"
  }, 
  {
    "author": "黄宰", 
    "content": "三光五岳，孕乾坤英彩，非金非玉。\n赫赫岩岩真相种，来驾横空仙鹄。\n十万儿童，和丰堂下，齐指梅山祝。\n黑头难老，岁寒苍桧修竹。\n须信自家有传，中庸一卷，是长生真。\n借问洛阳归去後，几度桃开桃熟。", 
    "rhythmic": "酹江月・念奴娇"
  }, 
  {
    "author": "朱淑真", 
    "content": "弯弯曲。\n新年新月钩寒玉。\n钩寒玉。\n凤鞋儿小，翠眉儿蹙。\n闹蛾雪柳添妆束。\n烛龙火树争驰逐。\n争驰逐。\n元宵三五，不如初六。", 
    "rhythmic": "忆秦娥"
  }, 
  {
    "author": "朱淑真", 
    "content": "春巷夭桃吐绛英。\n春衣初试薄罗轻。\n风和烟暖燕巢成。", 
    "rhythmic": "浣溪纱・浣溪沙"
  }, 
  {
    "author": "朱淑真", 
    "content": "寒食不多时，几日东风恶。\n无绪倦寻芳，闲却秋千索。\n玉减翠裙交，病怯罗衣薄。\n不忍卷帘看，寂寞梨花落。", 
    "rhythmic": "生查子"
  }, 
  {
    "author": "朱淑真", 
    "content": "年年玉镜台，梅蕊宫妆困。\n今岁未还家，怕见江南信。\n酒从别後疏，泪向愁中尽。\n遥想楚云深，人远天涯近。", 
    "rhythmic": "生查子"
  }, 
  {
    "author": "朱淑真", 
    "content": "春已半。\n触目此情无限。\n十二阑干闲倚遍。\n愁来天不管。\n好是风和日暖。\n输与莺莺燕燕。\n满院落花帘不卷。\n断肠芳草远。", 
    "rhythmic": "谒金门"
  }, 
  {
    "author": "朱淑真", 
    "content": "斜风细雨作春寒。\n对尊前。\n忆前欢。\n曾把梨花，寂寞泪阑干。\n芳草断烟南浦路，和别泪，看青山。\n昨宵结得梦夤缘。\n水云间。\n悄无言。", 
    "rhythmic": "江城子"
  }, 
  {
    "author": "朱淑真", 
    "content": "独行独坐。\n独倡独酬还独卧。\n伫立伤神。\n无奈轻寒著摸人。\n此情谁见。\n泪洗残妆无一半。\n愁病相仍。\n剔尽寒灯梦不成。", 
    "rhythmic": "减字木兰花"
  }, 
  {
    "author": "朱淑真", 
    "content": "迟迟春日弄轻柔。\n花径暗香流。\n清明过了，不堪回首，云锁朱楼。\n午窗睡起莺声巧，何处唤春愁。\n绿杨影里，海棠亭畔，红杏梢头。", 
    "rhythmic": "眼儿媚"
  }, 
  {
    "author": "朱淑真", 
    "content": "独倚阑干昼日长。\n纷纷蜂蝶斗轻狂。\n一天飞絮东风恶，满路桃花春水香。\n当此际，意偏长。\n萋萋芳草傍池塘。\n千锺尚欲偕春醉，幸有荼蘼与海棠。", 
    "rhythmic": "鹧鸪天"
  }, 
  {
    "author": "朱淑真", 
    "content": "风光紧急。\n三月俄三十。\n拟欲留连计无及。\n绿野烟愁露泣。\n倩谁寄语春宵。\n城头画鼓轻敲。\n缱绻临歧嘱付，来年早到梅梢。", 
    "rhythmic": "清平乐"
  }, 
  {
    "author": "朱淑真", 
    "content": "黄鸟嘤嘤，晓来却听丁丁木。\n芳心已逐。\n泪眼倾珠斛。\n见自无心，更调离情曲。\n鸳帏独。\n望休穷目。\n回首溪山绿。", 
    "rhythmic": "点绛唇"
  }, 
  {
    "author": "朱淑真", 
    "content": "楼外垂杨千万缕。\n欲系青春，少住春还去。\n独自风前飘柳絮。\n随春且看归何处。\n绿满山川闻杜宇。\n便做无情，莫也愁人苦。\n把酒送春春不语。\n黄昏却下潇潇雨。", 
    "rhythmic": "蝶恋花"
  }, 
  {
    "author": "朱淑真", 
    "content": "恼烟撩露。\n留我须臾住。\n携手藕花湖上路。\n一霎黄梅细雨。\n娇痴不怕人猜。\n随群暂遣愁怀。\n最是分携时候，归来懒傍妆台。", 
    "rhythmic": "清平乐"
  }, 
  {
    "author": "朱淑真", 
    "content": "秋声乍起梧桐落。\n蛩吟唧唧添萧索。\n枕背灯眠。\n月和残梦圆。\n起来钩翠箔。\n何处寒砧作。\n独倚小阑干。\n逼人风露寒。", 
    "rhythmic": "菩萨蛮"
  }, 
  {
    "author": "朱淑真", 
    "content": "山亭水榭秋方半。\n凤帏寂寞无人伴。\n愁闷一番新。\n双蛾只旧颦。\n起来临绣户。\n时有疏萤度。\n多谢月相怜。\n今宵不忍圆。", 
    "rhythmic": "菩萨蛮"
  }, 
  {
    "author": "朱淑真", 
    "content": "巧云妆晚，西风罢暑，小雨翻空月坠。\n牵牛织女几经秋，尚多少、离肠恨泪。\n微凉入袂，幽欢生座，天上人间满意。\n如何暮暮与朝朝，更改却、年年岁岁。", 
    "rhythmic": "鹊桥仙"
  }, 
  {
    "author": "朱淑真", 
    "content": "也无梅柳新标格。\n也无桃李妖娆色。\n一味恼人香。\n群花争敢当。\n情知天上种。\n飘落深岩洞。\n不管月宫寒。\n将枝比并看。", 
    "rhythmic": "菩萨蛮"
  }, 
  {
    "author": "朱淑真", 
    "content": "风劲云浓，暮寒无奈侵罗幕。\n髻鬟斜掠。\n呵手梅妆薄。\n少饮清欢，银烛花频落。\n恁萧索。\n青工已觉。\n点破香梅萼。", 
    "rhythmic": "点绛唇"
  }, 
  {
    "author": "朱淑真", 
    "content": "冬晴无雪。\n是天心未肯，化工非拙。\n不放玉花飞堕地，留在广寒宫阙。\n云欲同时，霰将集处，红日三竿揭。\n六花翦就，不知何处施设。\n应念陇首寒梅，花开无伴，对景真愁绝。\n待出和羹金鼎手，为把玉盐飘撒。\n沟壑皆平，乾坤如画，更吐冰轮洁。\n梁园燕客，夜明不怕灯灭。", 
    "rhythmic": "念奴娇"
  }, 
  {
    "author": "朱淑真", 
    "content": "鹅毛细翦，是琼珠密洒，一时堆积。\n斜倚东风浑漫漫，顷刻也须盈尺。\n玉作楼台，铅熔天地，不见遥岑碧。\n佳人作戏，碎揉些子抛掷。\n争奈好景难留，风雨，打碎光凝色。\n总有十分轻妙态，谁似旧时怜惜。\n担阁梁吟，寂寥楚舞，笑捏狮儿只。\n梅花依旧，岁寒松竹三益。", 
    "rhythmic": "念奴娇"
  }, 
  {
    "author": "朱淑真", 
    "content": "竹里一枝斜，映带林逾静。\n雨後清奇画不成，浅水横疏影。\n吹彻小单于，心事思重省。\n拂拂风前度暗香，月色侵花冷。", 
    "rhythmic": "卜算子"
  }, 
  {
    "author": "朱淑真", 
    "content": "湿云不渡溪桥冷。\n娥寒初破东风影。\n溪下水声长。\n一枝和月香。\n人怜花似旧，花不知人瘦。\n独自倚阑干，夜深花正寒。", 
    "rhythmic": "菩萨蛮"
  }, 
  {
    "author": "朱淑真", 
    "content": "", 
    "rhythmic": "失调名"
  }, 
  {
    "author": "朱淑真", 
    "content": "办取舞裙歌扇，赏春只怕春寒。\n卷帘无语对南山。\n已觉绿肥红浅。\n去去惜花心懒，踏青闲步江干。\n恰如飞鸟倦知还。\n澹荡梨花深院。", 
    "rhythmic": "西江月"
  }, 
  {
    "author": "朱淑真", 
    "content": "雪压庭春，香浮花月，揽衣还怯单薄。\n枕裴回，又听一声乾鹊。\n粉泪共、宿雨阑干，清梦与、寒云寂寞。\n除却。\n是江梅曾许，诗人吟作。\n长恨晓风漂泊。\n且莫遣香肌，瘦减如削。\n深杏夭桃，端的为谁零落。\n况天气、妆点清明，对美景、不妨行乐。", 
    "rhythmic": "月华清"
  }, 
  {
    "author": "张抡", 
    "content": "柳色初匀。\n轻寒似水，纤雨如尘。\n一阵东风，绞微皱，碧沼鳞鳞。\n仙娥花月精神。\n奏凤管、鸾丝斗新。\n万岁声中，九霞杯里，长醉芳春。", 
    "rhythmic": "柳梢青"
  }, 
  {
    "author": "张抡", 
    "content": "前日海棠犹未破。\n点点胭脂，染就真珠颗。\n今日重来花下坐。\n乱铺宫锦春无那。\n剩摘繁枝簪几朵。\n痛惜深怜，只恐芳菲过。\n醉倒何妨花底卧。\n不须红袖来扶我。", 
    "rhythmic": "蝶恋花"
  }, 
  {
    "author": "张抡", 
    "content": "玉宇凉生清禁晓，丹葩色照晴空。\n珊瑚敲碎小玲珑。\n人间无此种，来自广寒宫。\n雕玉阑干深院静，嫣然凝笑西风。\n曲屏须占一枝红。\n且图醉枕，香到梦魂中。", 
    "rhythmic": "临江仙"
  }, 
  {
    "author": "张抡", 
    "content": "闻道彤庭森宝仗，霜风逐雨驱云。\n六龙扶辇下青冥。\n香随鸾扇远，日射赭袍明。\n帘卷天街人隘路，满城喜望清尘。\n欢声催起岭梅春。\n欲知天意好，昨夜月华新。", 
    "rhythmic": "临江仙"
  }, 
  {
    "author": "张抡", 
    "content": "翦就碧云闹叶，刻成紫玉芳心。\n浅春不怕峭寒侵。\n暧彻薰笼瑞锦。\n花里清芬独步，尊前胜韵难禁。\n飞香直到玉杯深。\n消得厌厌痛饮。", 
    "rhythmic": "西江月"
  }, 
  {
    "author": "张抡", 
    "content": "灯花挑尽夜将阑。\n斜掩小屏山。\n一点凉蟾窥慢，钏敲玉臂生寒。", 
    "rhythmic": "朝中措"
  }, 
  {
    "author": "张抡", 
    "content": "双阙中天，凤楼十二春寒浅。\n去年元夜奉宸游，曾侍瑶池宴。\n玉殿珠帘尽卷。\n拥群仙、蓬壶阆苑。\n五云深处，万烛光中，揭天丝管。\n驰隙流年，恍如一瞬星霜换。\n今宵谁念泣孤臣，回首长安远。\n可是尘缘未断。\n谩惆怅、华胥梦短。\n满怀幽恨，数点寒灯，几声归雁。", 
    "rhythmic": "烛影摇红"
  }, 
  {
    "author": "张抡", 
    "content": "筑室峥嵘占宝峰。\n退朝燕坐万缘空，出尘高志抗冥鸿。\n何日嘉招陪一笑，看君豪饮千锺。\n试凭鄙句作先容。", 
    "rhythmic": "浣溪沙"
  }, 
  {
    "author": "张抡", 
    "content": "晓风摇幕。\n枕闻残角。\n霜月可窗寒影，金猊冷、翠衾薄。\n旧恨无处著。", 
    "rhythmic": "霜天晓角"
  }, 
  {
    "author": "张抡", 
    "content": "何处春来，惠风初自东郊至。\n柳条花蕊。\n迤逦争明媚。\n造化难穷，谁晓幽微理。\n都来是。\n自然天地。\n一点冲和气。", 
    "rhythmic": "点绛唇"
  }, 
  {
    "author": "张抡", 
    "content": "昨夜东风，又还吹遍闲花草。\n翠轻红小。\n触处惊春早。\n草舍茅□，□□□□□。\n谁□□。\n□□丹灶。\n别有阳和□。", 
    "rhythmic": "点绛唇"
  }, 
  {
    "author": "张抡", 
    "content": "阳气初生，万花潜动根暖。\n暗藏芳艳。\n未许东君见。\n恰似温温，铅鼎丹初转。\n功犹浅。\n九回烹炼。\n日月光华满。", 
    "rhythmic": "点绛唇"
  }, 
  {
    "author": "张抡", 
    "content": "暖日迟迟，乱莺声在垂杨里。\n昼眠惊起。\n花影间铺地。\n试问荣名，何似花前醉。\n陶陶地。\n任他门外。\n车驾喧朝市。", 
    "rhythmic": "点绛唇"
  }, 
  {
    "author": "张抡", 
    "content": "花满名园，万红千翠交相映。\n画阑幽径。\n行乐迷芳景。\n惟有幽人，不与浮华竞。\n便幽静。\n兴来独饮。\n花下风吹醒。", 
    "rhythmic": "点绛唇"
  }, 
  {
    "author": "张抡", 
    "content": "春入山家，杖藜独步登严岫。\n野花争秀。\n弄蕊香盈袖。\n对景开怀，莫遣双眉皱。\n春难久。\n乱红飞後。\n留得韶光否。", 
    "rhythmic": "点绛唇"
  }, 
  {
    "author": "张抡", 
    "content": "气体冲融，四时长在阳春里。\n玉田琼蕊。\n养就灵苗异。\n堪笑□□，□□□□□。\n□□□。\n□□流水。\n半落苍□□。", 
    "rhythmic": "点绛唇"
  }, 
  {
    "author": "张抡", 
    "content": "乐事难并，少年常恨春宵短。\n万花丛畔。\n只恐金杯浅。\n方喜春来，又叹韶华晚。\n频相劝。\n且闻强健。\n莫厌花经眼。", 
    "rhythmic": "点绛唇"
  }, 
  {
    "author": "张抡", 
    "content": "一瞬光阴，世人常被芳菲恼。\n玉壶频倒。\n惟恨春归早。\n何似逍遥，物外寻三岛。\n春长好。\n瑞芝瑶草。\n春又何曾老。", 
    "rhythmic": "点绛唇"
  }, 
  {
    "author": "张抡", 
    "content": "浮世如何，问花何事花无语。\n夜来风雨。\n已送韶华暮。\n念此堪惊，得失休思虑。\n从今去。\n醉乡深处。\n莫管流年度。", 
    "rhythmic": "点绛唇"
  }, 
  {
    "author": "张抡", 
    "content": "亭亭槐柳午阴圆。\n薰风拂舜弦。\n一轮红日贴中天。\n乾坤如火然。\n观上象，想丹田。\n阳精色正鲜。\n□从炼得体纯全。\n朱颜无岁年。", 
    "rhythmic": "阮郎归"
  }, 
  {
    "author": "张抡", 
    "content": "欲如臭腐化神奇。\n当观蝉蜕时。\n脱然飞上绿槐枝。\n炎炎昼景□。\n□□□，□如斯。\n□□□□迷。\n灵躯一旦脱□□。\n□□□□归。", 
    "rhythmic": "阮郎归"
  }, 
  {
    "author": "张抡", 
    "content": "深亭邃馆锁清风。\n榴花芳艳浓。\n阳光染就欲烧空。\n谁能窥化工。\n观物外，喻身中。\n灵砂别有功。\n若将一粒比花容。\n金丹色又红。", 
    "rhythmic": "阮郎归"
  }, 
  {
    "author": "张抡", 
    "content": "炎天何处可登临。\n须於物外寻。\n松风涧水杂清音。\n空山如弄琴。\n宜散发，称披襟。\n都无烦暑侵。\n莫将城市比山林。\n山林兴味深。", 
    "rhythmic": "阮郎归"
  }, 
  {
    "author": "张抡", 
    "content": "豪家大厦敞千楹。\n风摇玉柄轻。\n金盆弄水复敲冰。\n热从何处生。\n低草舍，小茅亭。\n如何安此身。\n元来一念静无尘。\n萧然心自清。", 
    "rhythmic": "阮郎归"
  }, 
  {
    "author": "张抡", 
    "content": "金乌玉兔最无情。\n驱驰不暂停。\n春光才去又朱明。\n年华只暗惊。\n须省悟，莫劳神。\n朱颜不再新。\n灭除妄想养天真。\n管无寒暑侵。", 
    "rhythmic": "阮郎归"
  }, 
  {
    "author": "张抡", 
    "content": "动时思静暑思寒。\n尘劳扰扰间。\n翻云复雨百千般。\n几时心地闲。\n□□□，□□难。\n将□□□然。\n自然寒暑不相□。\n□□□地仙。", 
    "rhythmic": "阮郎归"
  }, 
  {
    "author": "张抡", 
    "content": "谁言无处避炎光。\n山中有草堂。\n安然一枕即仙乡。\n竹风穿户凉。\n名不恋，利都忘。\n心闲日自长。\n不须辛苦觅琼浆。\n华池神水香。", 
    "rhythmic": "阮郎归"
  }, 
  {
    "author": "张抡", 
    "content": "炎炎日正当中。\n澄潭忽此逢。\n金丹乍浴表深功。\n通明照水红。\n丹浴罢，乐无穷。\n怡然百体融。\n人间何处不清风。\n此怀谁与同。", 
    "rhythmic": "阮郎归"
  }, 
  {
    "author": "张抡", 
    "content": "寒来暑往几时休。\n光阴逐水流。\n浮云身世两悠悠。\n何劳身外求。\n天上月，水边楼。\n须将一醉酬。\n陶然无喜亦无忧。\n人生且自由。", 
    "rhythmic": "阮郎归"
  }, 
  {
    "author": "张抡", 
    "content": "流光转毂。\n乌飞兔走争相逐。\n火云方见奇峰簇。\n飒飒西风，惊堕井梧绿。\n隙驹莫叹年华速。\n新凉且喜消炎酷。", 
    "rhythmic": "醉落魄・一斛珠"
  }, 
  {
    "author": "张抡", 
    "content": "红芳紫陌。\n韶华□□□□□。\n□花弄□□□色。\n不比西风，吹落□□□。\n乾坤造化□□□。\n都缘一气潜相易。", 
    "rhythmic": "醉落魄・一斛珠"
  }, 
  {
    "author": "张抡", 
    "content": "清秋夜寂。\n圆蟾素影流空碧。\n都无一点浮云隔。\n河汉光微，星斗淡无色。\n日精欲炼须阴魄。\n更深犹望清宵立。", 
    "rhythmic": "醉落魄・一斛珠"
  }, 
  {
    "author": "张抡", 
    "content": "秋高气肃。\n西风又拂盈盈菊。\n金弄玉香芬馥。\n桃李虽繁，其奈太粗俗。\n渊明雅兴谁能续。\n东篱千古遗高躅。", 
    "rhythmic": "醉落魄・一斛珠"
  }, 
  {
    "author": "张抡", 
    "content": "流年迅速。\n君看败叶初辞木。\n若非寿有金丹续。\n石火光中，难保鬓长绿。\n区区何用争荣辱。\n百年一梦黄梁熟。", 
    "rhythmic": "醉落魄・一斛珠"
  }, 
  {
    "author": "张抡", 
    "content": "秋光莹彻。\n园林□□□□□。\n如何宋玉□□切。\n作赋悲凉，草木□□□。\n□人自与□□□。\n长歌清啸无时节。", 
    "rhythmic": "醉落魄・一斛珠"
  }, 
  {
    "author": "张抡", 
    "content": "虚窗透月。\n寒莎败壁蛩吟切。\n沈沈永漏灯明灭。\n只为愁人，不为道人设。\n愁人对此成愁绝。\n道人终是心如铁。", 
    "rhythmic": "醉落魄・一斛珠"
  }, 
  {
    "author": "张抡", 
    "content": "光辉皎洁。\n古今但赏中秋月。\n寻思岂是月华别。\n都为人间，天上气清彻。\n广寒想望峨琼阙。\n玉杵声奇绝。", 
    "rhythmic": "醉落魄・一斛珠"
  }, 
  {
    "author": "张抡", 
    "content": "湖光湛碧。\n亭亭照水芙蕖拆。\n绿罗盖底争红白。\n恍若凌波，仙子步罗袜。\n如今霜落枯荷折。\n清香无处重寻觅。", 
    "rhythmic": "醉落魄・一斛珠"
  }, 
  {
    "author": "张抡", 
    "content": "秋宵露结。\n清晨□□□□□。\n□□润□□□冽。\n名体才分，功用□□□。\n□儿本是□□□。\n养成方见仙凡隔。", 
    "rhythmic": "醉落魄・一斛珠"
  }, 
  {
    "author": "张抡", 
    "content": "有限光阴过隙，无情日月飞梭。\n春花秋月暗消磨。\n一岁相看又过。\n逢酒须成痛饮，临风莫厌高歌。\n虚名微利两如何。\n识破方知恁麽。", 
    "rhythmic": "西江月"
  }, 
  {
    "author": "张抡", 
    "content": "雪似琼花铺地，月如宝鉴当空。\n光辉上下两相通。\n千古谁窥妙用。\n若悟珠生蚌腹，方知非异非同。\n阴阳相感有无中。\n恍惚已萌真种。", 
    "rhythmic": "西江月"
  }, 
  {
    "author": "张抡", 
    "content": "卷地朔风凛凛，漫天瑞雪霏霏。\n园林万木变枯枝。\n因甚松篁独翠。\n只为春花竞发，却教秋叶争飞。\n若无荣盛便无衰。\n悟此方名达理。", 
    "rhythmic": "西江月"
  }, 
  {
    "author": "张抡", 
    "content": "密布同云万里，六飞玉糁琼铺。\n清歌妙舞拥红炉。\n犹恨寒侵尊俎。\n谁念山林路险，独行跣足樵夫。\n莫惊苦乐□殊途。\n阳□皆由阴注。", 
    "rhythmic": "西江月"
  }, 
  {
    "author": "张抡", 
    "content": "雅士常多雅□，□□□□□怀。\n雪溪□□□舟来。\n兴尽何须见戴。\n恰似□云出岫，岂拘宇内形骸。\n超然物外远尘埃。\n到此方为自在。", 
    "rhythmic": "西江月"
  }, 
  {
    "author": "张抡", 
    "content": "冬至一阳初动，鼎炉光满帘帏。\n五行造化太幽微。\n颠倒难穷妙理。\n遇此急须进火，速修犹恐迟迟。\n茫茫何处问天机。\n要悟须凭师指。", 
    "rhythmic": "西江月"
  }, 
  {
    "author": "张抡", 
    "content": "一梦浮生未觉，三冬短晷堪惊。\n天高谁解挽长绳。\n系住流年光景。\n须信阴阳有定，非关岁月无情。\n若教心地湛然清。\n日在壶中自永。", 
    "rhythmic": "西江月"
  }, 
  {
    "author": "张抡", 
    "content": "四序常如转毂，百年须待春风。\n江梅何事向严冬。\n早有清香浮动。\n只为六阴极处，一阳已肇黄宫。\n阴阳迭用事何穷。\n此是乾坤妙用。", 
    "rhythmic": "西江月"
  }, 
  {
    "author": "张抡", 
    "content": "独坐闲观瑞雪，方知造化无偏。\n不论林木与山川。\n白玉一时装遍。\n梁苑休寻赋客，山阴莫上溪船。\n三杯醉□意陶然。\n梦後瑶台阆苑。", 
    "rhythmic": "西江月"
  }, 
  {
    "author": "张抡", 
    "content": "仙道於人不□，□□□□□□。\n坎离□□□无穷。\n不信浮生若梦。\n君看□□窨雪，寻常见消熔。\n能令新旧再相逢。\n此是如何作用。", 
    "rhythmic": "西江月"
  }, 
  {
    "author": "张抡", 
    "content": "朝锁烟霏，暮凝空翠。\n千峰迥立层霄外。\n阴睛变化百千般，丹青难写天然态。\n人住山中，年华频改。\n山花落尽山长在。\n浮生一梦几多时，有谁得似青山耐。", 
    "rhythmic": "踏莎行"
  }, 
  {
    "author": "张抡", 
    "content": "一道飞泉，来从何许。\n空山积翠无人处。\n潺时和七弦琴，溟忽散千岩雨。\n不问春秋，何拘今古。\n清音一听忘千虑。\n缨尘濯尽百神间，飘然襟袖思轻举。", 
    "rhythmic": "踏莎行"
  }, 
  {
    "author": "张抡", 
    "content": "一片闲云，山头初起。\n飘然直上虚空里。\n残虹收雨耸奇峰，春晴鹤舞丹霄外。\n出岫无心，为霖何意。\n都缘行止难拘系。\n幽人心已与云闲，逍遥自在谁能累。", 
    "rhythmic": "踏莎行"
  }, 
  {
    "author": "张抡", 
    "content": "人远山深，草□□□。\n□□□□天真性。\n□□□长在山中，肯□□□□□□。\n□似幽□，□□心尽。\n超然心□□□隐。\n□□□水作生涯，百年甘守空山静。", 
    "rhythmic": "踏莎行"
  }, 
  {
    "author": "张抡", 
    "content": "堪笑山中，春来风景。\n一声啼鸟烟林静。\n山泉风暖奏笙簧。\n山花雨过开云锦。\n短棹桃溪，瘦藤兰径。\n独来独往乘幽兴。\n韶光回首即成空，及时乐取逍遥性。", 
    "rhythmic": "踏莎行"
  }, 
  {
    "author": "张抡", 
    "content": "人问山中，因何无暑。\n山堂恰在山深处。\n藤阴满地走龙蛇，泉声万壑鸣风雨。\n且弄青松，休挥白羽。\n相逢况有烟霞侣。\n长天一任火云飞，夜凉踏月相将去。", 
    "rhythmic": "踏莎行"
  }, 
  {
    "author": "张抡", 
    "content": "秋入云山，物情潇洒。\n百般景物堪图画。\n丹枫万叶碧云边，黄花千点幽岩下。\n已喜佳辰，更怜清夜。\n一轮明月林梢挂。\n松醪常与野人期，忘形共说清闲话。", 
    "rhythmic": "踏莎行"
  }, 
  {
    "author": "张抡", 
    "content": "雪拥群峰，静□□□。\n□□□□□居□。\n□□破壳栗黄香，柴□□□□□□。\n□□□□，□和衣倒。\n寂寥气□□君好。\n□□□贵足人争，山中恬淡能长保。", 
    "rhythmic": "踏莎行"
  }, 
  {
    "author": "张抡", 
    "content": "割断凡缘，心安神定。\n山中采药修身命。\n青松林下茯苓多，白云深处黄精盛。\n百味甘香，一身清净。\n吾生可保长无病。\n八珍五鼎不须贪，荤膻浊乱人情性。", 
    "rhythmic": "踏莎行"
  }, 
  {
    "author": "张抡", 
    "content": "身世浮沤，利名缰锁。\n省来万事都齐可。\n寻花时傍碧溪行，看云独倚青松坐。\n云片飞飞，花枝朵朵。\n光阴且向闲中过。\n世间萧散更何人，除非明月清风我。", 
    "rhythmic": "踏莎行"
  }, 
  {
    "author": "张抡", 
    "content": "吴松江影漾清辉。\n山远翠光微。\n杨柳风轻日永，桃花浪暖鱼肥。\n东来西往。", 
    "rhythmic": "朝中措"
  }, 
  {
    "author": "张抡", 
    "content": "湖光染翠□□□。\n□□□□□。\n□爱江湖光景，不曾别做□□。", 
    "rhythmic": "朝中措"
  }, 
  {
    "author": "张抡", 
    "content": "碧波深处锦鳞游。\n波面小渔舟。\n不为来贪香饵，如何赚得吞钩。", 
    "rhythmic": "朝中措"
  }, 
  {
    "author": "张抡", 
    "content": "沙明波净小汀洲。\n枫落洞庭秋。\n红蓼白苹深处，晚风吹转船头。", 
    "rhythmic": "朝中措"
  }, 
  {
    "author": "张抡", 
    "content": "松江西畔水连空。\n霜叶舞丹枫。\n谩道金章清贵，何如蓑笠从容。", 
    "rhythmic": "朝中措"
  }, 
  {
    "author": "张抡", 
    "content": "鸣榔惊起鹭鸶飞。\n山远水弥弥。\n米贱茅柴酒美，霜清螃蟹螯肥。", 
    "rhythmic": "朝中措"
  }, 
  {
    "author": "张抡", 
    "content": "午阴多处□□□。\n杨柳□□□。\n翠羽无情飞去，红蕖有意□□。", 
    "rhythmic": "朝中措"
  }, 
  {
    "author": "张抡", 
    "content": "红尘光景事如何。\n扰扰利名多。\n若问侬家活计，扁舟小笠轻蓑。", 
    "rhythmic": "朝中措"
  }, 
  {
    "author": "张抡", 
    "content": "萧萧芦叶暮寒生。\n雪厌冻云平。\n密洒一篷烟火，惊鸿飞起沙汀。", 
    "rhythmic": "朝中措"
  }, 
  {
    "author": "张抡", 
    "content": "慕名人似蚁贪膻。\n扰扰几时闲。\n输我吴松江上，一帆点破晴烟。", 
    "rhythmic": "朝中措"
  }, 
  {
    "author": "张抡", 
    "content": "人间何处难忘酒。\n迟迟暖日群花秀。\n红紫斗芳菲。\n满园张锦机。\n春光能几许。\n多少闲风雨。\n一盏此时疏。\n非痴即是愚。", 
    "rhythmic": "菩萨蛮"
  }, 
  {
    "author": "张抡", 
    "content": "人间何处难忘酒。\n小舟□□□杨柳。\n柳影蘸湖光。\n薰风拂□□。\n□□□□□。\n□□□□□。\n一盏此时倾。\n□□□□□。", 
    "rhythmic": "菩萨蛮"
  }, 
  {
    "author": "张抡", 
    "content": "人间何处难忘酒。\n中秋皓月明如昼。\n银汉洗晴空。\n清辉万古同。\n凉风生玉宇。\n只怕云来去。\n一盏此时迟。\n阴晴未可知。", 
    "rhythmic": "菩萨蛮"
  }, 
  {
    "author": "张抡", 
    "content": "人间何处难忘酒。\n素秋令节逢重九。\n步绕东篱。\n金英烂漫时。\n折来惊岁晚。\n心与南山远。\n一盏此时休。\n高怀何以酬。", 
    "rhythmic": "菩萨蛮"
  }, 
  {
    "author": "张抡", 
    "content": "人间何处难忘酒。\n六花投隙琼瑶透。\n火满地炉红。\n萧萧屋角风。\n飘摇飞絮乱。\n浩荡银涛卷。\n一盏此时乾。\n清吟可那寒。", 
    "rhythmic": "菩萨蛮"
  }, 
  {
    "author": "张抡", 
    "content": "人间何处难忘酒。\n闭门永日无交友。\n何以乐天真。\n云山发兴新。\n听风松下坐。\n趁蝶花边过。\n一盏此时空。\n幽怀谁与同。", 
    "rhythmic": "菩萨蛮"
  }, 
  {
    "author": "张抡", 
    "content": "人间何处难忘酒。\n□□□□□□斗。\n不是慕荣华。\n惟愁月□□。\n□□□□□。\n□□□□□。\n一盏此时悭。\n□□□□□。", 
    "rhythmic": "菩萨蛮"
  }, 
  {
    "author": "张抡", 
    "content": "人间何处难忘酒。\n山村野店清明後。\n满路野花红。\n一帘杨柳风。\n田家春最好。\n箫鼓村村闹。\n一盏此时辞。\n将何乐圣时。", 
    "rhythmic": "菩萨蛮"
  }, 
  {
    "author": "张抡", 
    "content": "人间何处难忘酒。\n兴来独步登岩岫。\n倚杖看云生。\n时闻流水声。\n山花明照眼。\n更有提壶劝。\n一盏此时斟。\n都忘名利心。", 
    "rhythmic": "菩萨蛮"
  }, 
  {
    "author": "张抡", 
    "content": "人间何处难忘酒。\n水边石上逢山友。\n相约老山林。\n幽居不怕深。\n浮名心已尽。\n倾倒都无隐。\n一盏此时无。\n交情何以舒。", 
    "rhythmic": "菩萨蛮"
  }, 
  {
    "author": "张抡", 
    "content": "闲中一卷圣贤书。\n耽玩意□□。\n潜心要游阃奥，须是下功夫。\n今何异，古何殊。\n本同途。\n若明性理，一点灵台，万事都无。", 
    "rhythmic": "诉衷情"
  }, 
  {
    "author": "张抡", 
    "content": "闲中一片□□□。\n□□□□□。\n□□□澄秋水，明月夜□□。\n□□□，□□□。\n□□□。\n鹤长凫短，前定难□，□□□□。", 
    "rhythmic": "诉衷情"
  }, 
  {
    "author": "张抡", 
    "content": "闲中一亩小□□。\n临水对遥岑。\n茅茨□□低小，竹径要幽深。\n逢酒醉，遇花吟。\n日登临。\n四时无限，好景良辰，莫负光阴。", 
    "rhythmic": "诉衷情"
  }, 
  {
    "author": "张抡", 
    "content": "闲中一篆百花香。\n袅袅翠□□。\n低回宛转何似，行路绕羊肠。\n深竹户，小山房。\n雅相当。\n清心默坐，燕寝无风，永日芬芳。", 
    "rhythmic": "诉衷情"
  }, 
  {
    "author": "张抡", 
    "content": "闲中一戋瓮头春。\n养气又颐神。\n莫教大段沈醉，只好带微醺。\n心自适，体还淳。\n乐吾真。\n此怀何似，兀兀陶陶，太古天民。", 
    "rhythmic": "诉衷情"
  }, 
  {
    "author": "张抡", 
    "content": "闲中一盏建溪茶。\n香嫩雨前芽。\n砖炉最宜石铫，装点野人家。\n三昧手，不须夸。\n满瓯花。\n睡魔何处，两腋清风，兴满烟霞。", 
    "rhythmic": "诉衷情"
  }, 
  {
    "author": "张抡", 
    "content": "闲中一弄七弦琴。\n此曲少知音。\n多因淡然无味，不比郑声淫。\n松院静，竹林深。\n夜沈沈。\n清风拂轸，明月当轩，谁会幽心。", 
    "rhythmic": "诉衷情"
  }, 
  {
    "author": "张抡", 
    "content": "闲中一叶小渔舟。\n无线也无钩。\n□□□云深处，适性自遨游。\n波渺渺，兴悠悠。\n意休休。\n一船明月，一棹清风，换了封侯。", 
    "rhythmic": "诉衷情"
  }, 
  {
    "author": "张抡", 
    "content": "闲中一觉日高眠。\n都没利□□。\n黑甜自来无比，百计总输先。\n花转影，篆凝烟。\n意悠然。\n华胥何处，蝶化逍遥，此意谁传。", 
    "rhythmic": "诉衷情"
  }, 
  {
    "author": "张抡", 
    "content": "闲中一首醉时歌。\n此乐信无过。\n阳春自来寡和，谁与乐和。\n言不尽，意何多。\n且蹉跎。\n功名莫问，富贵休言，到底如何。", 
    "rhythmic": "诉衷情"
  }, 
  {
    "author": "张抡", 
    "content": "五行颠倒。\n火里栽莲君莫□。\n□要东牵。\n引取青龙来西边。\n一阳时候。\n□□温温光已透。\n消尽群阴。\n赫赤金丹色渐深。", 
    "rhythmic": "减字木兰花"
  }, 
  {
    "author": "张抡", 
    "content": "阴阳均配。\n□□□□□□□。\n□□□□。\n争得灵苗不解□。\n□□□□。\n□□□□□□□。\n□是真铅。\n只□□□□□□。", 
    "rhythmic": "减字木兰花"
  }, 
  {
    "author": "张抡", 
    "content": "至言妙道。\n□□□□□□□。\n□□□□。\n□是蓬莱顶上仙。\n归根□□。\n□□□□方复命。\n复命常存。\n此事幽微好细论。", 
    "rhythmic": "减字木兰花"
  }, 
  {
    "author": "张抡", 
    "content": "神仙何处。\n若有宿缘须□□。\n□□□□。\n不在山林及市朝。\n丹炉休守。\n须信人人皆自有。\n此外非真。\n莫认凡砂与水银。", 
    "rhythmic": "减字木兰花"
  }, 
  {
    "author": "张抡", 
    "content": "天机深远。\n不遇真仙争得见。\n欲下工夫。\n须是先寻偃月炉。\n抽添运用。\n火候不明□妄动。\n毫发才差。\n只恐灵根□□芽。", 
    "rhythmic": "减字木兰花"
  }, 
  {
    "author": "张抡", 
    "content": "咽津纳气。\n鼎内须□□□□。\n□□□□。\n□□空铛枉误人。\n有真不□。\n□□□□□□□。\n□□修持。\n超出□□□□□。", 
    "rhythmic": "减字木兰花"
  }, 
  {
    "author": "张抡", 
    "content": "冥冥窈窕。\n□□□□□□□。\n□□□□。\n□□□□□□□。\n□□□□。\n□□□□□□□。\n□□□□。\n□□□□□□□。", 
    "rhythmic": "减字木兰花"
  }, 
  {
    "author": "张抡", 
    "content": "澄神静虑。\n□□□□□□□。\n□□□□。\n□□□水满池。\n无中养□。\n□□□□□□□。\n□□凡胎。\n五彩云生鹤驾来。", 
    "rhythmic": "减字木兰花"
  }, 
  {
    "author": "张抡", 
    "content": "乾坤入手。\n谈笑三关云□□。\n□□□□。\n鬼骇神惊一黍光。\n逍遥宇内。\n□□□□□数外。\n功满三千。\n独跨斑麟入紫烟。", 
    "rhythmic": "减字木兰花"
  }, 
  {
    "author": "张抡", 
    "content": "还元返本。\n作用难明须细论。\n神气□□。\n窈窕之中复混成。\n勤修不倦。\n直到无为功始见。\n此是天机。\n不遇真仙莫强知。", 
    "rhythmic": "减字木兰花"
  }, 
  {
    "author": "张抡", 
    "content": "碧海沈沈西极远。\n间访□□，□□□□□。\n恰值群仙来阆苑。\n相将□□□□□。\n□□□□谁得见。\n五彩□□，□□□□□。\n□□□□□□□。\n人间几度□□□。", 
    "rhythmic": "蝶恋花"
  }, 
  {
    "author": "张抡", 
    "content": "□□□□□□□。\n□□□□，□□□□□。\n□影□□□□□。\n□□□□□□□。\n□□□□长不老。\n天□□□，□□□□□。\n□□□□□物表。\n广寒宫殿□□□。", 
    "rhythmic": "蝶恋花"
  }, 
  {
    "author": "张抡", 
    "content": "碧落浮黎光景异。\n琼□□□，□□□□□。\n□有宝珠如黍米。\n天真□□□□□。\n□□□□凭玉几。\n花雨霏霏，散入诸天□。\n□□□□傅妙旨。\n至今流演无终纪。", 
    "rhythmic": "蝶恋花"
  }, 
  {
    "author": "张抡", 
    "content": "弱水茫茫三万里。\n遥望蓬莱，浮动烟霄外。\n若问蓬莱何处是。\n珠楼玉殿金鳌背。\n惟是飞仙能驭气。\n霞袖飘摇，来往如平地。\n除□飞仙谁得至。\n只缘山在波涛底。", 
    "rhythmic": "蝶恋花"
  }, 
  {
    "author": "张抡", 
    "content": "绝想凝真天地表。\n九□□□，□□□□□。\n行处旌幢参羽葆。\n五云随□□□□。\n□□神仙春不老。\n烟□□□，□□□□□。\n□□□□多与少。\n下窥海□□□□。", 
    "rhythmic": "蝶恋花"
  }, 
  {
    "author": "张抡", 
    "content": "□□□□□□□。\n□□□□，□□□□□。\n□□□□□□□。\n□□□□□□□。\n□□□□□露采。\n□□□□，□□□□□。\n□□□□□□□。\n飘然直□□□□。", 
    "rhythmic": "蝶恋花"
  }, 
  {
    "author": "张抡", 
    "content": "碧海灵桃花朵朵。\n阿母□□，□□□□□。\n作夜海风吹玉颗。\n分明□□□□□。\n□□□□苞已破。\n散液流□，馥郁□□□。\n□□三偷谁可那。\n如今先手还输我。", 
    "rhythmic": "蝶恋花"
  }, 
  {
    "author": "张抡", 
    "content": "莫笑一瓢门户隘。\n任意游行，出入俱无碍。\n玉殿珠宫都不爱。\n别藏大地非尘界。\n东海扬尘瓢不坏。\n寒暑□移，瑞日何曾改。\n一住如今知几载。\n主人不老长春在。", 
    "rhythmic": "蝶恋花"
  }, 
  {
    "author": "张抡", 
    "content": "清夜凝然□□□。\n□□□□，□□□□□。\n□界森罗星□□。\n□□□□□□□。\n□□□□萦碧雾。\n上□□□，□□□□□。\n□□□□□紫府。\n归来□□□□□。", 
    "rhythmic": "蝶恋花"
  }, 
  {
    "author": "张抡", 
    "content": "不假□□□□□。\n□□□□，□□□□□。\n□□□□□□□。\n□□□□□□□。\n□□□□□□□。\n□□□□，□□□□□。\n□□□□□□□。\n□□□□□□□。", 
    "rhythmic": "蝶恋花"
  }, 
  {
    "author": "张抡", 
    "content": "远公连社，流传图画，千古声名独在。\n後人多少继遗踪，到我便、失惊打怪。\n西方未到，官方先到，冤我白衣吃菜。\n龙华三会愿相逢，怎敢学、他家二会。", 
    "rhythmic": "鹊桥仙"
  }, 
  {
    "author": "张抡", 
    "content": "烟澹澹，雨。\n水溶溶。\n帖水落花飞不起，小桥东。\n翩翩怨蝶愁蜂。\n绕芳丛。", 
    "rhythmic": "春光好"
  }, 
  {
    "author": "张抡", 
    "content": "洞天深处赏娇红，轻玉高张云幕。\n国艳天香相竞秀，琼苑风光如昨。\n露洗妖妍，风传馥郁，云雨巫山约。\n春浓如酒，五云台榭楼阁。\n圣代道洽功成，一尘不动，四境无鸣柝。\n屡有丰年天助顺，基业增隆山岳。", 
    "rhythmic": "壶中天慢・念奴娇"
  }, 
  {
    "author": "侯置", 
    "content": "晓雾散晴渚，秋色满湘山。\n青鞋黄帽，与名士共跻攀。\n窈窕深林幽谷，诘曲危亭飞观，俯首视尘寰。\n长啸望天末，馀响下云端。\n白鹤去，荒井在，汲清寒。\n醒然毛骨，浮丘招我御风还。\n拂拭苍崖苔鲜，一写胸中豪气，渺渺洞庭宽。\n山鬼善呵护，千载照层峦。", 
    "rhythmic": "水调歌头"
  }, 
  {
    "author": "侯置", 
    "content": "凉吹送溪雨，落日散汀鸥。\n暮天空阔无际，层绿蛾浮。\n上印初辞藩寄，拂袖欣还故里，归骑及中秋。\n倚杖饱山阁，回首翠微楼。\n一区宅，千里客，旧从游。\n甘棠空有馀荫，谁解挽公留。\n翰墨文章独步，富贵功名馀事，当代仰风流。\n暂蜡登山屐，终作济川舟。", 
    "rhythmic": "水调歌头"
  }, 
  {
    "author": "侯置", 
    "content": "湘水照秋碧，衡岳际天高。\n绣衣玉节，清晓欢颂拥旌旄。\n本是紫庭梁栋，暂借云台耳目，驿传小游遨。\n五管与三楚，爱胜春醪。\n扫材枪，苏耄倪，载弓。\n远民流恋，须信寰海待甄陶。\n坐享龟龄鹤算，稳佩金鱼玉带，常近赭黄袍。\n岁岁秋月底，沈醉紫檀槽。", 
    "rhythmic": "水调歌头"
  }, 
  {
    "author": "侯置", 
    "content": "天地孕冲气，霜雪实嘉平。\n粹然经世材具，应为圣时生。\n妙处为仁受用。\n颠倒纵横无壅。\n一笑泮春冰。\n袖手无一语，四海已倾情。\n紫岩老，游戏事，悟诚明。\n当年夷夏高仰，玉振更金声。\n家有渊骞高第。\n可但闻诗闻礼。\n衣钵要相承。\n周绚馀彩，商鼎味新羹。", 
    "rhythmic": "水调歌头"
  }
]
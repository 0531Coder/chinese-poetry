[
  {
    "author": "侯置", 
    "content": "楚山无际碧。\n湛一溪晴绿，四郊寒色。\n霜华弄初日。\n看玉明遥草，金铺平碛。\n天涯倦翼。\n更何堪、临岐送客。\n念飞蓬、断梗无踪，把酒後期难觅。\n愁寂。\n梅花憔悴，茅舍萧疏，倍添凄恻。\n维舟岸侧。\n留君饮，醉休惜。\n想柯山春晚，还家应对，菊老松坚旧宅。\n叹宦游、索寞情怀，甚时去得。", 
    "rhythmic": "瑞鹤仙"
  }, 
  {
    "author": "侯置", 
    "content": "溥天氛廓。\n看庆绵鸿祚，勋昭麟阁。\n蕃宣换符钥。\n占西南襟带，遍□油幕。\n湘流绕郭。\n蔼一城、和气雾薄。\n听嘈嘈、比屋欢声，共说吏闲民乐。\n遥想芗霏凫暖，翠拥屏深，晓风传乐。\n琼腴缓酌。\n花阴淡，柳丝弱。\n任松凋鹤瘦，莲龟老，丹颊常如旧渥。\n趁天申、去押西班，奉觞御幄。", 
    "rhythmic": "瑞鹤仙"
  }, 
  {
    "author": "侯置", 
    "content": "春风无检束。\n放倡条冶叶，恣情丹绿。\n□莺喧燕宿。\n似东邻北里，都无贞淑。\n高情恨蹙。\n欢何时、重见桂菊。\n又谁知、天上黄姑，扫尽晚春馀俗。\n幽独。\n铅华不御，翡翠帷深，郁金裙蔌。\n长眉了目。\n嫣然态，倚修竹。\n纵青门瓜美，江陵橘老，怎比无穷剩馥。\n最难禁、扇底横枝，恼人睡足。", 
    "rhythmic": "瑞鹤仙"
  }, 
  {
    "author": "侯置", 
    "content": "天阔江南，秋未老、空江澄碧。\n江外月、飞来千丈，水天同色。\n万屋覆银清不寐，一城踏雪寒无迹。\n况楚风、连陌竞张灯，如元夕。\n山獠静，棠阴寂。\n秋稼盛，香醪直。\n听子城吹角，青楼横笛。\n君不见、苏仙翻醉墨，一篇水调锵金石。\n念良辰美景赏心时，诚难得。", 
    "rhythmic": "满江红"
  }, 
  {
    "author": "侯置", 
    "content": "困顿春眠，无情思、梦魂飘泊。\n檐外雨、霏霏冉冉，乍睛还落。\n山黛四围频入眼，柳丝一缕低萦阁。\n念沈郎、多感更伤春，腰如削。\n风入户，香穿箔。\n花似旧，人非昨。\n任游蜂双燕，经营拂掠。\n海阔锦鱼传不到，洞深紫凤期难约。\n谩彩笺、牙管倚西窗，题红叶。", 
    "rhythmic": "满江红"
  }, 
  {
    "author": "侯置", 
    "content": "重到西湖，春拆信、露花酥滴。\n倚危栏、湖山佳处，短屏著色。\n拟泛一舟苍莽岸，恐伤万里羁游客。\n赖款门、修竹有高人，留狂迹。\n倾盖意，真相得。\n诗句里，曾相识。\n看戛然飞动，笔端金石。\n照眼光浮琼液满，断肠翠拥宫靴窄。\n问多情、还肯借青鸾，通消息。", 
    "rhythmic": "满江红"
  }, 
  {
    "author": "侯置", 
    "content": "老矣何堪，随处是、春衫酒滴。\n醉狂时、一挥千字，贝光玉色。\n失意险为湘岸鬼，浩歌又作长安客。\n且乘流、除却五侯门，无车迹。\n惊人句，天外得。\n医国手，尘中识。\n问鼎槐何似，卧云石。\n梦里略无轩冕念，眼前岂是江湖窄。\n拚蝇头、蜗角去来休，休姑息。", 
    "rhythmic": "满江红"
  }, 
  {
    "author": "侯置", 
    "content": "甚矣吾衰，徒是苦、饥肠为孽。\n嗟寸禄、区区留恋，形疲心竭。\n江海一生真可羡，尘埃永昼何堪说。\n似钝刀、终岁斫空山，宁无缺。\n拚放浪，休豪杰。\n秋水涨，归期决。\n尽凫长鹤短，任渠分别。\n芒夜寻溪上酒，葛巾晓挂松间月。\n向丹霄、传语旧交游，慵非拙。", 
    "rhythmic": "满江红"
  }, 
  {
    "author": "侯置", 
    "content": "夜来霜拂帘旌，淡云丽日开清晓。\n香猊金暖，冰壶玉嫩，佳辰寒早。\n橘绿橙黄，袖红裙翠，一堂欢笑。\n正梅妃月姊，雪肌粉面，争妆点、潇湘好。\n莫惜芳尊屡倒。\n拥群仙、醉游蓬岛。\n东床俊选，南溟归信，一时俱到。\n鬓影摇春，命书纡锦，子孙环绕。\n看他时归去，飞觞石涧，侍甘泉老。", 
    "rhythmic": "水龙吟"
  }, 
  {
    "author": "侯置", 
    "content": "帝城春，玉堂深处飞烟。\n想圣人、恩隆内职，左押赐传宣。\n彩衣明、瑶觞膝下，花昼永、锦瑟尊前。\n富贵从来，功名馀事，鼎彝勒遍笔如椽。\n向中禁、琐窗偷觑，王母语当年。\n清平世，衣冠是谁，三世甘泉。\n记年时、翘才献寿，小诗曾苔笺。\n望三槐、云霞交映，照五彩、衮绣相鲜。\n当日非谀，如今方信，门人称颂是师言。\n况自有、两宫眷，卜梦亦徒然。\n看指日，鼎新化炉，一气陶甄。", 
    "rhythmic": "多丽"
  }, 
  {
    "author": "侯置", 
    "content": "沧浪万顷，厌尘缨、手掬清流频洗。\n落日孤云烟渚净，鸥没澄波心里。\n一舸横秋，两桡开浪，霜竹醒烦耳。\n萧萧风露，梦回月照船尾。\n须信闲少忙多，壶觞并赋咏，莫辜云水。\n乘兴前溪溪转□，隐约归帆天际。\n红蓼丹枫，黄芦白竹，总胜春桃李。\n浮丘何在，与君共跨琴鲤。", 
    "rhythmic": "念奴娇"
  }, 
  {
    "author": "侯置", 
    "content": "竞春台榭，媚东风、迤逦繁红成簇。\n方霁溪南帘绣卷，和气充盈华屋。\n金暖香彝，玉鸣舞佩，春笋调丝竹。\n乌衣宴会，远追王谢高躅。\n籍甚四海声名，林泉活计，未许翁知足。\n日日江边沙露静，人东来雕毂。\n八锦行持，五禽游戏，已受长生。\n衮衣蝉冕，最宜双鬓凝绿。", 
    "rhythmic": "念奴娇"
  }, 
  {
    "author": "侯置", 
    "content": "衰翁憨甚，向尊前、手拈一枝寒玉。\n想见梅台花更好，一片琼田栖绿。\n短辔轻舆，大家同去，取酒偿馥。\n元来春晚，万包空间黄竹。\n休恨雪小云娇，出群风韵，已觉桃花俗。\n羯鼓声高回笑脸，怎得天公来促。\n江上风平，岭南人远，谁度单于曲。\n明朝酒醒，但馀诗兴天北。", 
    "rhythmic": "念奴娇"
  }, 
  {
    "author": "侯置", 
    "content": "少年心醉杜韦娘。\n曾格外疏狂。\n锦笺预约西湖上，共幽深、竹院松窗。\n愁夜黛眉颦翠，惜归罗帕分香。\n重来一梦觉黄梁。\n空烟水微茫。\n如今眼底无姚魏，记旧游、凝伫凄凉。\n入扇柳风残酒，点衣花雨斜阳。", 
    "rhythmic": "风入松"
  }, 
  {
    "author": "侯置", 
    "content": "东楼烟重暗山光。\n春意堕微茫。\n小红嫩绿匀如剪，黯无言、云渡澄江。\n没处与人消遣，倚阑情寄斜阳。\n共君今夜举清觞。\n投老各殊方。\n痴儿官事何时了，恨花时、潘鬓先霜。\n唤取客帆聊住，将予同下潇湘。", 
    "rhythmic": "风入松"
  }, 
  {
    "author": "侯置", 
    "content": "霏霏小雨恼春光。\n烟水更弥茫。\n昨宵把酒高歌处，任一声、鸡唱清江。\n憔悴杏花如许，情怀应似东阳。\n宿酲犹在莫传觞。\n消闷苦无方。\n几时玉杵蓝桥路，约云英、同捣玄霜。\n冷落黄昏庭院，梦回家在三湘。", 
    "rhythmic": "风入松"
  }, 
  {
    "author": "侯置", 
    "content": "雪消楼外山。\n正秦淮、翠溢回澜。\n香梢豆蔻，红轻犹怕春寒。\n晓光浮画戟，卷绣帘、风暖玉钩间。\n紫府仙人，花园羽帔星冠。\n蓬莱阆苑，意倦游、常戏世间。\n佩麟旧都，江左襦裤歌欢。", 
    "rhythmic": "遥天奉翠华引"
  }, 
  {
    "author": "侯置", 
    "content": "玉麟春晚，绿遍甘棠荫。\n可是惜花深，旋移得、翻阶红影。\n朱帘卷处，如在古扬州，宝璎珞，玉盘盂，娇艳交相映。\n蓬莱殿里，几样春风鬓。\n生怕逐朝云，更罗幕、重重遮定。\n多情绛蜡，常见醉时容，萦舞袖，蔌歌尘，莫负良宵永。", 
    "rhythmic": "蓦山溪"
  }, 
  {
    "author": "侯置", 
    "content": "玉管灰飞，云台珥笔，东君飚驭将还。\n又正是、霜花□剪，梅粉初乾。\n窈窕红窗髻影，添一线、组绣工间。\n潇湘好，雪意尚遥，绿占群山。\n应思少年壮气，贪游乐、追随玉勒雕鞍。\n更化日舒长，赢得觅醉谋欢。", 
    "rhythmic": "凤皇台上忆吹箫・凤凰台上忆吹箫"
  }, 
  {
    "author": "侯置", 
    "content": "尘暗双凫，菊明山径，何妨倦羽知还。\n最好是，诗翁醉後，瓶罄乾。\n一笑东风打耳，心无竞、远与春间。\n时时地，觅伴访梅，寻胜登山。\n清时俊材定用，看捧诏春郊，月露濡鞍。\n况表识、买臣贵骨，琴瑟逾欢。", 
    "rhythmic": "凤皇台上忆吹箫・凤凰台上忆吹箫"
  }, 
  {
    "author": "侯置", 
    "content": "浴雪精神，倚风情态，百端邀勒春还。\n记旧隐、溪桥日暮，驿路泥乾。\n曾伴先生蕙帐，香细细、粉瘦琼间。\n伤牢落，一夜梦回，肠断家山。\n空教映溪带月，供游客无情，折满雕鞍。\n便忘了、明窗静几，笔研同欢。", 
    "rhythmic": "凤皇台上忆吹箫・凤凰台上忆吹箫"
  }, 
  {
    "author": "侯置", 
    "content": "浅染霓裳，轻匀汉额，巫山行雨方还。\n最好是、肌香蜡莹，萼嫩红乾。\n曾见金钟在列，钧天罢、笋都间。\n妖饶似，晓镜乍开，绿沁眉山。\n休夸瘦枝疏影，湘裙窄、一钩龙麝随鞍。\n便更做、山人倦赏，畏冷无欢。", 
    "rhythmic": "凤皇台上忆吹箫・凤凰台上忆吹箫"
  }, 
  {
    "author": "侯置", 
    "content": "雪压小桥溪路断。\n独立无言，雾鬓风鬟乱。\n拂拭冰霜君试看。\n一枝堪寄天涯远。\n拟向南邻寻酒伴。\n折得花归，醉著歌声缓。\n姑射梦回星斗转。\n依然月下重相见。", 
    "rhythmic": "蝶恋花"
  }, 
  {
    "author": "侯置", 
    "content": "缕金剪彩。\n茸绾同心带。\n整整云鬟宜簇戴。\n雪柳闹蛾难赛。\n休夸结实炎州。\n且看指面纤柔。\n试问苦人滋味，何如插鬓风流。", 
    "rhythmic": "清平乐"
  }, 
  {
    "author": "侯置", 
    "content": "忍寒情味。\n枝染蔷薇水。\n搅照清溪花影碎。\n笑杀小桃李。\n一生占断春妍。\n偏宜月露娟娟。\n欲寄江南春去，乱鸦点破云笺。", 
    "rhythmic": "清平乐"
  }, 
  {
    "author": "侯置", 
    "content": "市桥灯火春星碎。\n街鼓催归人未醉。\n半嗔还笑眼回波，欲去更留眉敛翠。\n归来短烛馀红泪。", 
    "rhythmic": "玉楼春"
  }, 
  {
    "author": "侯置", 
    "content": "今秋中月逢馀闰。\n月姊重来风露静。\n未劳玉斧整蟾宫，又见冰轮浮桂影。\n寻常经岁睽佳景。", 
    "rhythmic": "玉楼春"
  }, 
  {
    "author": "侯置", 
    "content": "天一色。\n玉盘冷浸潇湘碧。\n潇湘碧。\n短亭系缆，隔江闻笛。\n胡床对坐凉生腋。\n通宵说尽狂踪迹。", 
    "rhythmic": "秦楼月・忆秦娥"
  }, 
  {
    "author": "侯置", 
    "content": "柳幄飞绵，风池暖泛新萍。\n燕垒泥香，玉麟堂外春深。\n晴云丽日，花浓处、蜂蝶纷纷。\n偿春一醉，管弦声里欢声。\n况是清时，锦衣重到台城。\n故国江山，向人依旧多情。", 
    "rhythmic": "新荷叶"
  }, 
  {
    "author": "侯置", 
    "content": "楼前曲浪归桡急。\n楼中细雨春风湿。\n终日倚危阑。\n故人湖上山。\n高情浑似旧。\n只枉东阳瘦。\n薄晚去来休。\n装成一段愁。", 
    "rhythmic": "菩萨蛮"
  }, 
  {
    "author": "侯置", 
    "content": "东风吹梦春酲恶。\n琐窗淡淡花阴薄。\n一夜曲池平。\n小窗云样明。\n绿轻眉懒晕。\n香浅罗衣润。\n未见海棠开。\n卷帘双燕来。", 
    "rhythmic": "菩萨蛮"
  }, 
  {
    "author": "侯置", 
    "content": "江风漠漠寒山碧。\n孤鸿声里霜花白。\n画舸且停桡。\n有人魂欲销。\n相从能几日。\n总是天涯客。\n尺素好频裁。\n休言无雁来。", 
    "rhythmic": "菩萨蛮"
  }, 
  {
    "author": "侯置", 
    "content": "东君管尽闲花草。\n红红白白知多少。\n末後一奁香。\n绿庭春昼长。\n道人心似海。\n梦冷屏山里。\n莫剪最长条。\n从教玉步摇。", 
    "rhythmic": "菩萨蛮"
  }, 
  {
    "author": "侯置", 
    "content": "东风卷尽欺花雨。\n月明皎纸庭前路。\n月底且论诗。\n从教露湿衣。\n明朝愁入绪。\n各自东归去。\n後夜月明中。\n绿尊谁与同。", 
    "rhythmic": "菩萨蛮"
  }, 
  {
    "author": "侯置", 
    "content": "绿帷剪剪黄金碎。\n西风庭院清如水。\n月姊更多情。\n与人无际明。\n浓阴遮玉砌。\n桂影冰壶里。\n灭烛且徜徉。\n夜深应更香。", 
    "rhythmic": "菩萨蛮"
  }, 
  {
    "author": "侯置", 
    "content": "靓妆金翠盈盈晚。\n凝情有恨无人管。\n何处一帘风。\n故人天际逢。\n从教香扑鬓。\n只怕繁华尽。\n牢落正悲秋。\n非□谁解愁。", 
    "rhythmic": "菩萨蛮"
  }, 
  {
    "author": "侯置", 
    "content": "江梅占尽江头雪。\n忍寒玉骨夸清绝。\n不似杜秋娘。\n婆娑秋水傍。\n波光涵晚日。\n照影从教密。\n隐隐认遥黄。\n隔溪十里香。", 
    "rhythmic": "菩萨蛮"
  }, 
  {
    "author": "侯置", 
    "content": "黄昏曾见凌波步。\n无端暝色催人去。\n一夜露华浓。\n香销兰菊丛。\n缕金衣易湿。\n莫对西风泣。\n洗尽夜来妆。\n温泉初赐汤。", 
    "rhythmic": "菩萨蛮"
  }, 
  {
    "author": "侯置", 
    "content": "休文多病疏杯酌。\n被花恼得心情恶。\n碧树又惊秋。\n追欢怀旧游。\n与君聊一醉。\n醉倒花阴里。\n斜日下阑干。\n满身金屑寒。", 
    "rhythmic": "菩萨蛮"
  }, 
  {
    "author": "侯置", 
    "content": "交刀剪碎琉璃碧。\n深黄一穗珑松色。\n玉蕊纵妖娆。\n恐无能样娇。\n绿窗初睡起。\n堕马慵梳髻。\n斜插紫鸾钗。\n香从鬓底来。", 
    "rhythmic": "菩萨蛮"
  }, 
  {
    "author": "侯置", 
    "content": "黄姑青女交相忌。\n眼看尘土占芳蕊。\n急埽满阑金。\n小奁熏水沈。\n博山银叶透。\n浓馥穿罗袖。\n犹欲问鸿都。\n太真安稳无。", 
    "rhythmic": "菩萨蛮"
  }, 
  {
    "author": "侯置", 
    "content": "午庭栩栩花间蝶。\n翅添金粉穿琼叶。\n曾见羽衣黄。\n瑶台淡薄妆。\n醒来魂欲断。\n掺掺芳英满。\n梦里尚偷香。\n何堪秋夜长。", 
    "rhythmic": "菩萨蛮"
  }, 
  {
    "author": "侯置", 
    "content": "霓裳舞罢难留住。\n湘裙缓若轻烟去。\n动是隔年期。\n生绡傅艳姿。\n精神浑似旧。\n碧暗黄金瘦。\n永夜对西窗。\n何缘襟袖香。", 
    "rhythmic": "菩萨蛮"
  }, 
  {
    "author": "侯置", 
    "content": "揉香嗅蕊朝还暮。\n无端却被西风误。\n底死欲留伊。\n金尘蔌蔌飞。\n茂陵头已白。\n新聘谁相得。\n耐久莫相思。\n年年秋与期。", 
    "rhythmic": "菩萨蛮"
  }, 
  {
    "author": "侯置", 
    "content": "金鼎香销沈麝，碧梧影转阑干。\n可庭明月绮窗闲。\n帘幕低垂不卷。\n一自高唐人去，秋风几许摧残。\n拂檐修竹韵珊珊。\n梦断山长水远。", 
    "rhythmic": "西江月"
  }, 
  {
    "author": "侯置", 
    "content": "豆蔻梢头年纪，芙蓉水上精神。\n幼云娇玉两眉春。\n京洛当时风韵。\n金缕深深劝客，雕梁蔌蔌飞尘。\n主人从得董双成。\n应忘瑶池宴饮。", 
    "rhythmic": "西江月"
  }, 
  {
    "author": "侯置", 
    "content": "东风一夜吹晴雨。\n小园里、春如许。\n桃李无言情难诉。\n阳关车马，灞桥风月，移入江天暮。\n双旌明日留难住。\n今夕清觞且频举。", 
    "rhythmic": "青玉案"
  }, 
  {
    "author": "侯置", 
    "content": "年年寓屋称觞处。\n陪彩绶、尊前舞。\n牢落潇湘归去未。\n蜡梅开遍，冰蟾圆後，梦断灵溪路。\n长年厚福天分付。\n算四海、今独步。", 
    "rhythmic": "青玉案"
  }, 
  {
    "author": "侯置", 
    "content": "三年牢落荒江路。\n忍明日、轻帆去。\n冉冉年光真暗度。\n江山无助，风波有险，不是留君处。\n梅花万里伤迟暮。\n驿使来时望佳句。", 
    "rhythmic": "青玉案"
  }, 
  {
    "author": "侯置", 
    "content": "晴日烘香花睡。\n花艳浮杯人醉。\n杨柳绿丝风。\n水溶溶。\n留恋芳丛深处。\n懒上锦鞯归去。\n待得牡丹开。\n更同来。", 
    "rhythmic": "昭君怨"
  }, 
  {
    "author": "侯置", 
    "content": "月破轻云淡注。\n夜悄花无语。\n莫听阳关牵离绪。\n拚酩酊、花深处。\n明日江郊芳草路。\n春逐行人去。", 
    "rhythmic": "四犯令"
  }, 
  {
    "author": "侯置", 
    "content": "万点胭脂落日烘。\n坐间酒面散微红。\n谁教艳质撩潘鬓，生怕朝云逐楚风。\n寻画烛，照芳容。\n夜深两行锦灯笼。\n朱唇翠袖休凝伫，几许春情睡思中。", 
    "rhythmic": "鹧鸪天"
  }, 
  {
    "author": "侯置", 
    "content": "蜀锦吴绫剪染成。\n东皇花令一番新。\n风帘不碍寻巢燕，雨叶偏禁斗草人。\n非病酒，不关春。\n恨如芳草思连云。\n西楼角畔双桃树，几许浓苞等露匀。", 
    "rhythmic": "鹧鸪天"
  }, 
  {
    "author": "侯置", 
    "content": "梦想当年姚魏家。\n尊前重见旧时花。\n双檠分焰交红影，四座春回粲晚霞。\n杯潋滟，帽斜。\n夜深绝艳愈清佳。\n天明恐逐行云去，更著重重翠幕遮。", 
    "rhythmic": "鹧鸪天"
  }, 
  {
    "author": "侯置", 
    "content": "只有梅花是故人。\n岁寒情分更相亲。\n红鸾跨碧江头路，紫府分香月下身。\n君既去，我离群。\n天涯白发怕逢春。\n西湖苍莽烟波里，来岁梅时痛忆君。", 
    "rhythmic": "鹧鸪天"
  }, 
  {
    "author": "侯置", 
    "content": "翻阶红药竞芬芳。\n著意巧成双。\n须信扬州国艳，旧时曾在昭阳。", 
    "rhythmic": "朝中措"
  }, 
  {
    "author": "侯置", 
    "content": "漏云初见六花开。\n惊巧妒江梅。\n飘洒元戎小队，玉妆旌旆归来。", 
    "rhythmic": "朝中措"
  }, 
  {
    "author": "侯置", 
    "content": "露英云萼一般清。\n揉雪更雕琼。\n预喜重阳登览，大家插帽浮觥。", 
    "rhythmic": "朝中措"
  }, 
  {
    "author": "侯置", 
    "content": "依微春绿遍江干。\n烟水小屏寒。\n惆怅雁行南北，新词不忍拈看。", 
    "rhythmic": "朝中措"
  }, 
  {
    "author": "侯置", 
    "content": "风帘交翠篆香飘。\n却暑卷轻绡。\n最好佳辰相近，寿觞对饮连宵。", 
    "rhythmic": "朝中措"
  }, 
  {
    "author": "侯置", 
    "content": "年来玉帐罢兵筹。\n灯市小迟留。\n花外香随金勒，酒边人倚红楼。", 
    "rhythmic": "朝中措"
  }, 
  {
    "author": "侯置", 
    "content": "年年重午近佳辰。\n符艾一番新。\n满酌九霞奇酝，寿君两鬓长春。", 
    "rhythmic": "朝中措"
  }, 
  {
    "author": "侯置", 
    "content": "春日迟迟，柳丝金淡东风软。\n绿娇红浅。\n帘幕飞新燕。\n玉帐优游，赢得花间宴。\n香尘远。\n暂停歌扇。\n□醉深深院。", 
    "rhythmic": "点绛唇"
  }, 
  {
    "author": "侯置", 
    "content": "约莫香来，倚阑低瞰花如雪。\n怨深愁绝。\n瘦似年时节。\n岁一相逢，常是匆匆别。\n歌壶缺。\n又还吹彻。\n笛里关山月。", 
    "rhythmic": "点绛唇"
  }, 
  {
    "author": "侯置", 
    "content": "暗雨收梅，晴波摇柳，万顷水精宫冷。\n桥森画栋，岸列红楼，两岸翠帘交映。\n天上行舟，鉴中开户，人在蕊珠仙境。\n况吟烟啸月，弹丝吹竹，太平歌咏。\n人尽说、铜虎分贤，银潢储秀，巩固行都藩屏。\n棠阴散暑，鼎篆凝香，永日一庭虚静。", 
    "rhythmic": "苏武慢"
  }, 
  {
    "author": "侯置", 
    "content": "莫欺骑省鬓边华。\n曾眠苏小家。\n彩丝萦腕剪轻霞。\n菖蒲酒更嘉。\n人别後，叹飞花。\n云山和梦遮。\n吴笺小字写流沙。\n几行秋雁斜。", 
    "rhythmic": "阮郎归"
  }, 
  {
    "author": "侯置", 
    "content": "美人小字称春娇。\n云鬟玉步摇。\n淡妆浓态楚宫腰。\n梅枝雪未消。\n拚恼乱，尽妖娆。\n微窝生脸潮。\n算来虚度怜宵。\n醉魂谁与招。", 
    "rhythmic": "阮郎归"
  }, 
  {
    "author": "侯置", 
    "content": "薰风吹尽不多云。\n晓天如水清。\n哦松庭院忽闻笙。\n帘疏香篆明。\n兰玉盛，凤和鸣。\n家声留汉庭。\n狨鞍长傍九重城。\n年年双鬓青。", 
    "rhythmic": "阮郎归"
  }, 
  {
    "author": "侯置", 
    "content": "晓日掠轻云。\n霜瓦鳞鳞。\n六朝山色俨如新。\n家在洞庭南畔住，身在江滨。\n华发照乌巾。\n无意寻春。\n空将两袖拂飞尘。\n可惜梅花开近路，恼尽行人。", 
    "rhythmic": "浪淘沙"
  }, 
  {
    "author": "侯置", 
    "content": "元夕风光，中兴时候。\n东风著意催梅柳。\n谁家银字小笙簧，倚阑度曲黄昏後。\n拨雪张灯，解衣贳酒。\n觚金碧闻依旧。\n明年何处看升平，景龙门下灯如昼。", 
    "rhythmic": "踏莎行"
  }, 
  {
    "author": "侯置", 
    "content": "雪意初浓，云情已厚。\n黄昏散尽扶头酒。\n不知墙外夜来梅，忍寒添得疏花否。\n休更熏香，且同携手。\n从教策策轻寒透。\n亭儿直下玉生烟，暗香归去沾襟袖。", 
    "rhythmic": "踏莎行"
  }, 
  {
    "author": "侯置", 
    "content": "客里忽忽梦帝州。\n故人相遇一杯休。\n疏梅些子最清幽。\n双绾香螺春意浅，缓歌金缕楚云留。\n不知妆镜若为俦。", 
    "rhythmic": "浣溪沙"
  }, 
  {
    "author": "侯置", 
    "content": "倚醉怀春翠黛长。\n肉红衫子半窥墙。\n兰汤浴困嫩匀妆。\n应为长年餐绛雪，故教丹颊耐清霜。\n弄晴飞馥笑冯唐。", 
    "rhythmic": "浣溪沙"
  }, 
  {
    "author": "侯置", 
    "content": "春梦惊回谢氏塘。\n箧中消尽旧家香。\n休文多病怯秋光。\n空对金盘承瑞露，竟无玉杵碎玄霜。\n醉魂飞度月宫凉。", 
    "rhythmic": "浣溪沙"
  }, 
  {
    "author": "侯置", 
    "content": "花信风高雨又收。\n风雨互迟留。\n无端燕子，怯寒归晚，闲损帘钩。\n弹棋打马心都懒，撺掇上春愁。\n推书就枕，凫烟淡淡，蝶梦悠悠。", 
    "rhythmic": "眼儿媚"
  }, 
  {
    "author": "侯置", 
    "content": "过尽百花芳草满。\n柳丝舞困阑干暖。\n柳外秋千裙影乱。\n人逐伴。\n旧家心性如今懒。\n斗帐宝香凝不散。\n黄昏院落莺声晚。\n红叶不来音信断。\n疏酒盏。\n东阳瘦损无人管。", 
    "rhythmic": "渔家傲"
  }, 
  {
    "author": "侯置", 
    "content": "本是潇湘渔艇客。\n钱塘江上铺帆席。\n两处烟波天一色。\n云幂幂。\n吴山不似湘山碧。\n休费精神劳梦役。\n鸥凫难上铜驼陌。\n扰扰红尘人似织。\n山头石。\n潮生月落今如昔。", 
    "rhythmic": "渔家傲"
  }, 
  {
    "author": "侯置", 
    "content": "一抹烟林屏样展，轻花岸柳无边。\n连朝春雨涨平川。\n冬冬迎社鼓，渺渺下陂船。\n同事多才饶我懒，乘闲纵饮郊园。\n髻花侧醉巾偏。\n时丰容卒岁，游乐更明年。", 
    "rhythmic": "临江仙"
  }, 
  {
    "author": "侯置", 
    "content": "失脚青云何所往，故山松竹应秋。\n痴儿官事几时休。\n可怜双白鬓，斗栗尚迟留。\n尊酒偷闲聊放旷，夜凉河汉西流。\n从教孤笛喷高楼。\n与君同一醉，明日旋分愁。", 
    "rhythmic": "临江仙"
  }, 
  {
    "author": "侯置", 
    "content": "小院轻寒，酒浓香软，深沈帘幕。\n我辈相逢，欢然一笑，春在杯酌。\n家山辜负猿鹤。\n轩冕意、秋云似薄。\n我自西风，扁舟归去，看君寥廓。", 
    "rhythmic": "柳梢青"
  }, 
  {
    "author": "侯置", 
    "content": "楚天清绝。\n苇岸兰汀，素秋时节。\n帘卷湘鬟，香飞云篆，叵看轻别。\n明朝底处关山，算总是、愁花恨月。\n白马江寒，黄牛峡静，小梅初彻。", 
    "rhythmic": "柳梢青"
  }, 
  {
    "author": "侯置", 
    "content": "宝钗整鬓双鸾斗。\n睡未醒、熏风襟袖。\n彩丝皓腕宜清昼。\n更艾虎、衫儿新就。\n玉杯共饮菖蒲酒。\n愿耐夏、宜春厮守。", 
    "rhythmic": "杏花天"
  }, 
  {
    "author": "侯置", 
    "content": "萍蓬踪迹几时休。\n尽飘浮。\n为君留。\n共话当年，年少气横秋。\n莫叹两翁俱白发，今古事，尽悠悠。\n西风吹梦入江楼。\n故山幽。\n谩回头。", 
    "rhythmic": "江城子"
  }, 
  {
    "author": "侯置", 
    "content": "菊润初经雨，橙香独占秋。\n碧琳仙酿试新。\n内集熙熙休试、蚁浮瓯。\n家世传黄阁，功名起黑头。\n双凫聊傍故人舟。\n咫尺青云岐路、看英游。", 
    "rhythmic": "南歌子"
  }, 
  {
    "author": "侯置", 
    "content": "遥天拍水共空明。\n玉镜开奁特地晴。\n极目秋容无限好，举头醉眼暂须醒。", 
    "rhythmic": "瑞鹧鸪"
  }, 
  {
    "author": "侯置", 
    "content": "暖日丽晴春正好。\n杨柳池塘风弄晓。\n露桃云杏一番新，花窈窕。\n香飘缈。\n玉帐靓深闻语笑。\n新赐绣鞯花映照。\n须信浓恩春共到。\n汉家飞将久宣劳，迎禁诏。\n瞻天表。\n入卫帝庭常不老。", 
    "rhythmic": "天仙子"
  }, 
  {
    "author": "侯置", 
    "content": "铜壶漏歇。\n纱窗倒挂梅梢月。\n玉人酒晕消香雪。\n促轸调弦，弹个古离别。\n雏莺小凤交飞说。\n嘈嘈软语丁宁切。", 
    "rhythmic": "醉落魄・一斛珠"
  }, 
  {
    "author": "侯置", 
    "content": "梅花似雪。\n雪花却似梅清绝。\n小窗低映梅梢月。\n常记良宵，吹酒共攀折。\n如今客里都休说。\n潇潇洒洒情怀别。", 
    "rhythmic": "醉落魄・一斛珠"
  }, 
  {
    "author": "侯置", 
    "content": "玉钩珠箔。\n夜凉庭院天垂幕。\n好风吹动纶巾角。\n羽扇休挥，已怯衣薄。\n扁舟明日清溪泊。\n归来依旧情怀恶。", 
    "rhythmic": "醉落魄・一斛珠"
  }, 
  {
    "author": "侯置", 
    "content": "春酲拚却。\n一声花雨落。\n密炬红残。\n人在青罗步障间。\n天公薄相。\n惯得柳绵高百丈。\n彩笔题诗。\n休诵骚人九辨词。", 
    "rhythmic": "减字木兰花"
  }, 
  {
    "author": "侯置", 
    "content": "鹤发萧森，玉颜腴润，养就黄芽金鼎。\n一区松菊老湘滨，但心远、何妨人境。\n衮衣家世，鸣鸾歌舞，到了春冰消尽。\n不须惆怅梦中身，这彩选、输赢谁省。", 
    "rhythmic": "鹊桥仙"
  }, 
  {
    "author": "赵彦端", 
    "content": "向蓬莱云渺。\n姑射山深，有春长好。\n香满枝南，笑人间惊早。\n试问寒柯，镂冰裁玉，费化工多少。\n东阁诗成，西湖梦觉，几番清晓。\n好是罗帏，麝温屏暖，却恨烟村，雨愁风恼。\n一一清芬，为东君倾倒。", 
    "rhythmic": "醉蓬莱"
  }, 
  {
    "author": "赵彦端", 
    "content": "千种繁春，春已去、翩然无迹。\n谁信道、荼シ枝上，静中留得。\n晓镜洗妆非粉白，晚衣弄舞馀衫碧。\n粲宝钿、珠珥不胜持，浓阴夕。\n金翦度，还堪惜。\n霜蝶睡，无从觅。\n知多少、好词清梦，酿成冰骨。\n天女散花无酒圣，仙人种玉惭香德。\n怅攀条、记得鬓丝青，东风客。", 
    "rhythmic": "满江红"
  }, 
  {
    "author": "赵彦端", 
    "content": "津鼓冬冬，三老醉、知谁留得。\n都不记、琵琵洲畔，草青江碧。\n桃李春风吹不断，烟霞秋兴清无极。\n怅樽前、桂子有馀香，曾相识。\n残雨昼，初凉夕。\n高烛烂，新醅白。\n长歌断，欢意不如愁色。\n父老能寻循吏传，关河暂枉诸侯客。\n待日边、一纸诏黄飞，胜相忆。", 
    "rhythmic": "满江红"
  }, 
  {
    "author": "赵彦端", 
    "content": "赐被薰炉，曾同见、官槐重绿。\n时归看、绮疏叠嶂，楚腰翻曲。\n君过蓬山轻岁月，我怀庐阜分符竹。\n道别离、待得再归来，人应俗。\n春欲动，醅初熟。\n追一笑，森三玉。\n且相对青眼，共裁红烛。\n小语人家闲意态，浅寒都下新装束。\n念平生、和雨醉东风，从今足。", 
    "rhythmic": "满江红"
  }, 
  {
    "author": "赵彦端", 
    "content": "秋色忽如许，风露皎如空。\n平生青鬓馀地，老与故人同。\n忆得鲈鱼来後，杂以洞庭新橘，月堕酒杯中。\n宾客可人意，歌舞转春风。\n坐间玉，花底扇，又从容。\n从容更好，无奈多病已衰翁。\n赖有主人风味，识我少年狂态，乞与酒颜红。\n一醉晓鸦起，流水任西东。", 
    "rhythmic": "水调歌头"
  }, 
  {
    "author": "赵彦端", 
    "content": "淦水定何许，楼外满晴岚。\n落霞蜚鸟无际，新酒为谁甘。\n闻道居邻玉笥，下有芝田琳苑，光景照江南。\n已转丹砂九，应降素云三。\n忆畴昔，翻舞袖，纵剧谈。\n玉壶倾倒，香务黄菊酿红柑。\n好在当时明月，只有炉薰一缕，缄寄可同参。\n剩肯南游不，蓬海试穷探。", 
    "rhythmic": "水调歌头"
  }, 
  {
    "author": "赵彦端", 
    "content": "记河梁折柳。\n问画堂乐事，燕鸿难偶。\n十年谩回首。\n但亭亭紫盖，差差南斗。\n传闻小有。\n种桃花、亲烦素手。\n怪归来、道骨仙风缥缈，迥然非旧。\n清昼。\n江南如画，紫菊冬前，翠橙霜後。\n扁舟渡口。\n佳客至，奉名酒。\n唤青鸾起舞，云窗月槛，一曲山明水秀。\n笑相看、玉海别来，浅如故否。", 
    "rhythmic": "瑞鹤仙"
  }, 
  {
    "author": "赵彦端", 
    "content": "揽垂杨细折。\n有别情遗爱，与君都说。\n文茵带雕轭。\n是行春来处，去年阡陌。\n柔桑半叶。\n转光风、轻扬秀麦。\n正人家共约，耕相借牛，社相留客。\n清绝。\n溪山犹记，脱帽吟风，倚楼招月。\n东君何事，将春至，放春歇。\n道从今江上，一花一柳，皆想油幢瑞节。\n纵离愁、瘦减腰围，带金正晔。", 
    "rhythmic": "瑞鹤仙"
  }, 
  {
    "author": "赵彦端", 
    "content": "山矾风味更梨花。\n清白竞春华。\n试问西园清夜，何如山崦人家。", 
    "rhythmic": "朝中措"
  }, 
  {
    "author": "赵彦端", 
    "content": "烧灯已过禁烟前。\n春信递相传。\n柳暗乍迷津路，花暄欲照江天。", 
    "rhythmic": "朝中措"
  }, 
  {
    "author": "赵彦端", 
    "content": "长松擎月与天通。\n霜叶乱惊鸿。\n露炯乍疑杯滟，云生似觉衣重。", 
    "rhythmic": "朝中措"
  }, 
  {
    "author": "赵彦端", 
    "content": "几枝筇竹半烟云。\n钟鼓醉中闻。\n千点好山馀思，一湾流水能分。", 
    "rhythmic": "朝中措"
  }, 
  {
    "author": "赵彦端", 
    "content": "新凉溪阁暮山重。\n水月共空。\n九转不须尘外，三峰只在壶中。", 
    "rhythmic": "朝中措"
  }, 
  {
    "author": "赵彦端", 
    "content": "西城烟雾一重重。\n潇洒便秋风。\n巧妒玉人装髻，无如禁钥难通。", 
    "rhythmic": "朝中措"
  }, 
  {
    "author": "赵彦端", 
    "content": "欲暑还凉，如春有意重归。\n春若归来，任他莺老花飞。\n轻雷澹雨，似晚风、欺得单衣。\n檐声惊醉，起来新缘成围。\n回首分携。\n光风冉冉菲菲。\n曾几何时，故山疑梦还非。", 
    "rhythmic": "新荷叶"
  }, 
  {
    "author": "赵彦端", 
    "content": "雨细梅黄，去年双燕还归。\n多少繁红，尽随蝶舞蜂飞。\n阴浓绿暗，正麦秋、犹衣罗衣。\n香凝沈水，雅宜帘幕重围。\n绣扇仍携。\n花枝尘染芳菲。\n遥想当时，故交往往人非。", 
    "rhythmic": "新荷叶"
  }, 
  {
    "author": "赵彦端", 
    "content": "玉井冰壶，人间有此清秋。\n笑语雍雍，从今庭户初修。\n迎风待月，香凝处、四卷帘钩。\n月波奇观，未饶当日南楼。\n闻说三吴，江湖胜、从古风流。\n况有双，旧谙黄阁青油。", 
    "rhythmic": "新荷叶"
  }, 
  {
    "author": "赵彦端", 
    "content": "注目。\n正江湖浩荡，烟云离属。\n美人衣兰佩玉。\n澹秋水凝神，阳春翻曲。\n烹鲜坐啸，清净五千言自足。\n横剑气、南斗光中，浩然一醉引双鹿。\n回雁到、归书未续。\n梦草处、旧芳重绿。\n谁忆潇湘岁晚，为唤起长风，吹飞黄鹄。", 
    "rhythmic": "看花回"
  }, 
  {
    "author": "赵彦端", 
    "content": "爱日。\n报疏梅动意，春前呼得。\n画栋晓开寿城。\n度百和温馨，霜华无力。\n斑衣翠袖，人面年年照酒色。\n环四座、璧月琼枝，恍然江县拟乡国。\n闻道抚、东岩旧迹。\n又殊胜、谢家清逸。\n知与桃花笑了，定何似青鸟，层城消息。", 
    "rhythmic": "看花回"
  }, 
  {
    "author": "赵彦端", 
    "content": "燕初归。\n正春阴暗淡，客意凄迷。\n玉觞无味，晚花雨退凝脂。\n多情细柳，对沈腰、浑不胜垂。\n别袖忍见离披。\n江南陌上，强半红飞。\n乐事从今一梦散，纵锦囊空在，金碗谁挥。\n舞裙歌扇，故应间琐幽闺。\n练江诗就，算舟、宁不相思。", 
    "rhythmic": "芰荷香"
  }, 
  {
    "author": "赵彦端", 
    "content": "短篷醉舣。\n江南秋意如水。\n露草星明，风柳丝委。\n危槛倚。\n为故人宴喜。\n欢无几。\n念青鞋紫绮。\n论诗载酒，犹胜心寄双鲤。\n倦游晚矣。\n云路非吾事。\n湖海从君意。", 
    "rhythmic": "垂丝钓"
  }, 
  {
    "author": "赵彦端", 
    "content": "莫愁有信。\n全胜春梦无准。\n篆缕欲销，衣粉堪认。\n残梦醒。\n枕夜凉满鬓。\n想香迳。\n正垂垂美荫。\n晚花在否，朱阑谁与同凭。\n断云怨冷。\n青鸟无凭问。\n红叶翻成恨。", 
    "rhythmic": "垂丝钓"
  }, 
  {
    "author": "赵彦端", 
    "content": "朱槛曲。\n妆浅鬓云吹绿。\n半尺鹅溪凉意足。\n手香沾柄玉。\n午梦已惊难续。\n说与翠梧修竹。\n蓬海路遥天六六。\n乘鸾何处逐。", 
    "rhythmic": "谒金门"
  }, 
  {
    "author": "赵彦端", 
    "content": "劳顾曲。\n燕贡雅羞衣绿。\n鲁酒不能春味足。\n小杯空荐玉。\n只愿此欢常续。\n莫序水边丝竹。\n明日朝参同趁六。\n犹期归骑逐。", 
    "rhythmic": "谒金门"
  }, 
  {
    "author": "赵彦端", 
    "content": "休相忆。\n明夜远如今日。\n楼外绿烟村幂幂。\n花飞如许急。\n柳岸晚来船集。\n波底斜阳红湿。\n送尽去云成独立。\n酒醒愁又入。", 
    "rhythmic": "谒金门"
  }, 
  {
    "author": "赵彦端", 
    "content": "春已半。\n绣绿新红如换。\n燕子还来帘幕畔。\n闲愁天不管。\n翠被曲屏香满。\n花叶彩笺人远。\n鹊喜蛛丝都未判。\n连环空约腕。", 
    "rhythmic": "谒金门"
  }, 
  {
    "author": "赵彦端", 
    "content": "春不尽。\n处处与情相趁。\n谁道刘郎家恁近。\n一年花不问。\n双剪画罗春胜。\n今夜月圆如镜。\n怎得酒阑心易定。\n试将金液镇。", 
    "rhythmic": "谒金门"
  }, 
  {
    "author": "赵彦端", 
    "content": "春似绣。\n不是别离时候。\n滴尽黄昏残刻漏。\n月高花影昼。\n好在画屏金兽。\n深琐粉窗兰牖。\n溪水南来堪问否。\n几时离渡口。", 
    "rhythmic": "谒金门"
  }, 
  {
    "author": "赵彦端", 
    "content": "朱户密。\n镇锁一庭春日。\n画幕黄帘芳草碧。\n游蜂初未识。\n脆管么弦无力。\n青子绿阴如织。\n花满深宫无路入。\n旧游浑记得。", 
    "rhythmic": "谒金门"
  }, 
  {
    "author": "赵彦端", 
    "content": "春意密。\n不受人间风日。\n一曲清歌云暮碧。\n尊前今夜识。\n醉客倦吟无力。\n滞梦停愁相织。\n只道桃源难再入。\n有人还问得。", 
    "rhythmic": "谒金门"
  }, 
  {
    "author": "赵彦端", 
    "content": "衰翁自谪。\n堪笑忘了，山林闲适。\n一岁花黄，一秋酒绿，一番头白。\n浮生似醉如客。\n问底事、归来未得。\n但愿长年，故人相与，春朝秋夕。", 
    "rhythmic": "柳梢青"
  }, 
  {
    "author": "赵彦端", 
    "content": "卮言日出。\n天上漫试，人间无术。\n一笑归来，身如蝉蜕，首如龟缩。\n年年白酒黄花，共愿我、光风霁月。\n不道道人，老去，如何消得。", 
    "rhythmic": "柳梢青"
  }, 
  {
    "author": "赵彦端", 
    "content": "酴过也，酴过後，无花堪折。\n只有垂杨，垂杨却作，絮惊行色。\n海棠半在如无，又争倩、蔷薇恋得。\n除是东风，随君归问，玉堂消息。", 
    "rhythmic": "柳梢青"
  }, 
  {
    "author": "赵彦端", 
    "content": "君莫厌江乡，也有茂林修竹。\n竹外有些亭榭，置酒尊棋局。\n棋神酒圣各成欢，欢长更烧烛。\n寄语故人鹏，任倾金围玉。", 
    "rhythmic": "好事近"
  }, 
  {
    "author": "赵彦端", 
    "content": "君到共黄花，君去早梅将发。\n君不待梅归去，问与谁同折。\n白头潘令一年秋，有酒恨无客。\n莫忘道山堂上，话清音风月。", 
    "rhythmic": "好事近"
  }, 
  {
    "author": "赵彦端", 
    "content": "草草复匆匆，相见也还相忆。\n记取梦魂诗思，似水光山色。\n清音堂下一扁舟，谁主又谁客。\n休厌一杯相劝，看梅梢将白。", 
    "rhythmic": "好事近"
  }, 
  {
    "author": "赵彦端", 
    "content": "寻得一枝春，惊动小园花月。\n把酒放歌添烛，看连林争发。\n从今日日有花开，野水酿春碧。\n旧日爱闲陶令，作江南狂客。", 
    "rhythmic": "好事近"
  }, 
  {
    "author": "赵彦端", 
    "content": "风露入新亭，看尽楚天秋色。\n行到暮霞明处，有金华仙刻。\n孤城乔木堕荒凉，白云带溪碧。\n唤取小舟同醉，话江湖归日。", 
    "rhythmic": "好事近"
  }, 
  {
    "author": "赵彦端", 
    "content": "一种岁前春，谁辨额黄腮白。\n风意只吟群木，与此花修别。\n此花佳处似佳人，高情带诗格。\n君与岁寒相许，有芳心难结。", 
    "rhythmic": "好事近"
  }, 
  {
    "author": "赵彦端", 
    "content": "朱户闭东风，春在小红纤雪。\n门外未寒犹暖，怪有花堪折。\n梨花菊蕊不相饶，娇黄带轻白。\n莫厌醉歌相恼，是中原乡客。", 
    "rhythmic": "好事近"
  }, 
  {
    "author": "赵彦端", 
    "content": "日日念江东，何有旧人重说。\n二妙一时相遇，怪尊前头白。\n山城无物为君欢，薄酒待寒月。\n草草数歌休笑，似主人衰拙。", 
    "rhythmic": "好事近"
  }, 
  {
    "author": "赵彦端", 
    "content": "山水乡中，岂知还有中原笑。\n醉歌倾倒。\n记得升平调。\n旧日年光，试把华灯照。\n心情好。\n有些怀抱。\n拟向梅花道。", 
    "rhythmic": "点绛唇"
  }, 
  {
    "author": "赵彦端", 
    "content": "一点青阳，早梅初识春风面。\n暖回琼管。\n斗自东方转。\n白马青袍，莫作铜驼恋。\n看宫线。\n但长相见。\n爱日如人愿。", 
    "rhythmic": "点绛唇"
  }, 
  {
    "author": "赵彦端", 
    "content": "护雨烘晴，紫云缥缈来深院。\n晚寒谁见。\n红杏梢头怨。\n绝代佳人。\n万里沈香殿。\n光风转。\n梦馀千片。\n犹恨相逢浅。", 
    "rhythmic": "点绛唇"
  }, 
  {
    "author": "赵彦端", 
    "content": "秋入阑干，亭亭波面虹千丈。\n一声鱼唱。\n画个三高样。\n江上风波，更泛吴松浪。\n寒潮涨。\n石鱼酒舫。\n漫叟知何向。", 
    "rhythmic": "点绛唇"
  }, 
  {
    "author": "赵彦端", 
    "content": "好在苍苔，摩挲遗恨风还雨。\n一凉相与。\n片月生新浦。\n天外离居，为我荪桡举。\n山如许。\n故人来否。\n岁晚鲈堪煮。", 
    "rhythmic": "点绛唇"
  }, 
  {
    "author": "赵彦端", 
    "content": "香蔌蔌。\n小山丛桂烘温玉。\n烘温玉。\n酒愁花暗，沈腰如束。\n烦君剩与阳春曲。\n为君细拂衾罗馥。", 
    "rhythmic": "秦楼月・忆秦娥"
  }, 
  {
    "author": "赵彦端", 
    "content": "梅缀雪。\n雪缀梅花肌肤惬。\n肌肤惬。\n丰姿浓态，莹如玉色。\n岁寒期约无相缺。\n祥花不减晴空月。", 
    "rhythmic": "秦楼月・忆秦娥"
  }, 
  {
    "author": "赵彦端", 
    "content": "岁寒堂下两株梅。\n商量先後开。\n春前日绕一千回。\n花来春未来。\n冰可断，玉堪裁。\n寒空无暖埃。\n为君翻动腊前醅。\n酒醒香满怀。", 
    "rhythmic": "阮郎归"
  }, 
  {
    "author": "赵彦端", 
    "content": "一春种得牡丹成。\n那知君遽行。\n东君也自没心情。\n夜来风雨声。\n追间阔，数清明。\n不应歌渭城。\n只愁河畔草青青。\n却须离绪生。", 
    "rhythmic": "阮郎归"
  }, 
  {
    "author": "赵彦端", 
    "content": "三年何许竞芳辰。\n君家千树春。\n如今欲去复逡巡。\n好花留住人。\n红蕊乱，绿阴匀。\n彩云新又新。\n只应小阕记情亲。\n动君梁上尘。", 
    "rhythmic": "阮郎归"
  }, 
  {
    "author": "赵彦端", 
    "content": "四弦续续。\n山水依然关塞足。\n天上新声。\n谪堕人间得自名。\n清歌宛转。\n弹向指间依旧见。\n满眼春风。\n不觉黄梅细雨中。", 
    "rhythmic": "减字木兰花"
  }, 
  {
    "author": "赵彦端", 
    "content": "绿阴红雨。\n黯淡衣裳花下舞。\n花月佳时。\n舞破东风第几枝。\n一杯相属。\n从尊前三四烛。\n酒尽花阑。\n京洛风流仔细看。", 
    "rhythmic": "减字木兰花"
  }, 
  {
    "author": "赵彦端", 
    "content": "一年歌舞。\n还是花黄尊绿处。\n雨横风多。\n比似年时恨若何。\n帘深酒暖。\n细雨斜风浑不管。\n只有黄花。\n欲近佳人鬓畔鸦。", 
    "rhythmic": "减字木兰花"
  }, 
  {
    "author": "赵彦端", 
    "content": "送人南浦。\n日日客亭风又雨。\n相见如何。\n梅子枝头春已多。\n真成别去。\n酒病明朝知几许。\n淋损宫袍。\n都是人人醉後娇。", 
    "rhythmic": "减字木兰花"
  }, 
  {
    "author": "赵彦端", 
    "content": "屈亭湘浦。\n怨尽朝云还暮雨。\n知是谁何。\n赋得清愁尔许多。\n爱来慵去。\n此意平生成浪许。\n著尽茸袍。\n想像江梅雪後娇。", 
    "rhythmic": "减字木兰花"
  }, 
  {
    "author": "赵彦端", 
    "content": "乱云萦浦。\n做雪不成还是雨。\n知我为何。\n一笑仍添一恨多。\n不须归去。\n琥珀杯深能几许。\n草色如袍。\n记取从今舞处娇。", 
    "rhythmic": "减字木兰花"
  }, 
  {
    "author": "赵彦端", 
    "content": "来时夹道，红罗步障，已换青丝翠羽。\n春愁元自逐春来，却不肯、随春归去。\n千觞美酒，十分幽事，归到只愁风雨。\n凭谁传语牡丹花，为做取、东君些主。", 
    "rhythmic": "鹊桥仙"
  }, 
  {
    "author": "赵彦端", 
    "content": "江梅仙去，蜡梅蜂化，只有缃梅呈秀。\n不知春在阿谁边，试与问、青青杨柳。\n小园幽事，中都风味，斗草分香依旧。\n东风莫谩送扁舟，为管取、轻寒罗袖。", 
    "rhythmic": "鹊桥仙"
  }, 
  {
    "author": "赵彦端", 
    "content": "留花翠幕，添香红袖，常恨情长春浅。\n南风吹酒玉虹翻，便忍听、离弦声断。\n乘鸾宝扇，凌波微步，好在清池凉馆。\n直饶书与荔枝来，问纤手、谁传冰碗。", 
    "rhythmic": "鹊桥仙"
  }, 
  {
    "author": "赵彦端", 
    "content": "藕花亭上，无尘无暑，滟滟一池秋韵。\n绿罗宝盖碧琼竿，翠浪里、亭亭月影。\n一家姊妹，两般梳洗，浓淡施朱傅粉。\n夜深风露逼人怀，问谁在、牙床酒醒。", 
    "rhythmic": "鹊桥仙"
  }, 
  {
    "author": "赵彦端", 
    "content": "雪中梅艳风前竹。\n诗缘渐与情缘熟。\n醉眼眩成花。\n恼人生脸霞。\n巫云将楚雨。\n只恐翩然去。\n我有合欢杯。\n为君聊挽回。", 
    "rhythmic": "菩萨蛮"
  }, 
  {
    "author": "赵彦端", 
    "content": "雨声不断垂檐竹。\n清歌唤起清眠熟。\n洞户有馀花。\n同倾细细霞。\n酒行如过雨。\n雨尽风吹去。\n吹去复盈杯。\n一春能几回。", 
    "rhythmic": "菩萨蛮"
  }, 
  {
    "author": "赵彦端", 
    "content": "绣罗裙上双鸳带。\n年年长系春心在。\n梅子别时青。\n如今浑已成。\n美人书幅幅。\n中有连环玉。\n不是只催归。\n要情无断时。", 
    "rhythmic": "菩萨蛮"
  }, 
  {
    "author": "赵彦端", 
    "content": "倚阑闲拈生绡扇。\n新凉庭户微风转。\n疏雨断檐声。\n淡云开晚晴。\n蔗浆寒浸齿。\n枕簟清如水。\n相忆不胜愁。\n月来帘上钩。", 
    "rhythmic": "菩萨蛮"
  }, 
  {
    "author": "赵彦端", 
    "content": "青春背我堂堂去。\n桃花乱落如红雨。\n是妾断肠时。\n芳心空自持。\n相思君助取。\n脉脉如牛女。\n天远暮江迟。\n今宵归不归。", 
    "rhythmic": "菩萨蛮"
  }, 
  {
    "author": "赵彦端", 
    "content": "堂外溪桥杨柳畔。\n满树东风，更著流莺唤。\n时节清明寒暖半。\n秦筝欲妒歌珠贯。\n一寸离肠无可断。\n旧管新收，尽记双帷卷。\n赖得今年春较晚。\n送人犹有馀红乱。", 
    "rhythmic": "蝶恋花"
  }, 
  {
    "author": "赵彦端", 
    "content": "雪里珠衣寒未动。\n雪後清寒，惊损幽帷梦。\n风撼海牛帘幕重。\n画檐冰箸如流汞。\n一穗香云佳客共。\n溜溜金槽，政尔新词送。\n酒戏诗阄忘百中。\n烛间有个人非众。", 
    "rhythmic": "蝶恋花"
  }, 
  {
    "author": "赵彦端", 
    "content": "拂拂轻阴雨麴尘。\n小庭深幕堕娇云。\n好花无几，犹是洛阳春。", 
    "rhythmic": "相思引・琴调"
  }, 
  {
    "author": "赵彦端", 
    "content": "曾蹑姑苏城上台。\n好山知有好人来。\n几回徙倚，月里暮云开。", 
    "rhythmic": "相思引・琴调"
  }, 
  {
    "author": "赵彦端", 
    "content": "风韶雨润催花候。\n欢春恨、年年常有。\n桃蹊杏陌相期久。\n一为东君试手。\n匆匆去、那人信否。\n襟泪渍、粉香依旧。", 
    "rhythmic": "杏花天"
  }, 
  {
    "author": "赵彦端", 
    "content": "当时众里闻新曲。\n拚一醉、移舟换烛。\n清波快送仙帆幅。\n十里披烟泛玉。\n谁知度、春寒夜独。\n常记恨、花阑漏促。", 
    "rhythmic": "杏花天"
  }, 
  {
    "author": "赵彦端", 
    "content": "冰练新裁月见羞。\n墨花飞作淡云浮。\n宜歌宜笑不妨秋。\n约腕半笼衫草碧，洗妆初失黛蛾愁。\n嫩凉轻暑奈风流。", 
    "rhythmic": "浣溪沙"
  }, 
  {
    "author": "赵彦端", 
    "content": "过雨园林绿渐浓。\n晚霞明处暮云重。\n小桥东畔再相逢。\n睡起未添双鬓绿，汗融微退小妆红。\n几多心事不言中。", 
    "rhythmic": "浣溪沙"
  }, 
  {
    "author": "赵彦端", 
    "content": "菊已开时梅未通。\n似寒如暖意融融。\n情亲语妙一杯中。\n歌舞欲来须更理，林泉有乐政须同。\n好诗多味酒无功。", 
    "rhythmic": "浣溪沙"
  }, 
  {
    "author": "赵彦端", 
    "content": "渺渺东风泛酒船。\n月华为地玉为川。\n春于红药更留连。\n云路功名方步步，草庐松竹自年年。\n他时人说二疏贤。", 
    "rhythmic": "浣溪沙"
  }, 
  {
    "author": "赵彦端", 
    "content": "花下凭肩月下迎。\n避人私语脸霞生。\n画堂红烛意盈盈。\n病酒一春愁与睡，倚阑终日雨还晴。\n强移心绪作清明。", 
    "rhythmic": "浣溪沙"
  }, 
  {
    "author": "赵彦端", 
    "content": "人意歌声欲度春。\n春容温暖胜於人。\n劝君一醉酒如渑。\n梅子枝头应有恨，柳花风底不堪。\n盖公堂下净无尘。", 
    "rhythmic": "浣溪沙"
  }, 
  {
    "author": "赵彦端", 
    "content": "烟空磴尽长松语。\n佳处遗基古。\n道人乘月又乘风。\n未用秋衣沈水、换薰笼。\n两峰千涧依稀是。\n想像诗翁醉。\n莫惊青蕊後时开。\n笑倒江南陶令、未归来。", 
    "rhythmic": "虞美人"
  }, 
  {
    "author": "赵彦端", 
    "content": "凌虚风马来无迹。\n水净山光出。\n松间孤鹤睡残更。\n唤起缑箫飞去、与云平。\n新亭聊共丰年悦。\n一醉中秋月。\n江山拟作画图临。\n乐府翻成终胜、写无声。", 
    "rhythmic": "虞美人"
  }, 
  {
    "author": "赵彦端", 
    "content": "兰畦梅迳香云绕。\n长恨相从少。\n相从虽少却情亲。\n不道相从频後、是行人。\n行人未去犹清瘦。\n想见相分後。\n书来梅子定尝新。\n记取江东日暮、雨还云。", 
    "rhythmic": "虞美人"
  }, 
  {
    "author": "赵彦端", 
    "content": "风露晚珊珊。\n洛下湘中接佩环。\n急把一杯相劳苦，云端。\n只恐冰肌亦自寒。\n二客共阑干。\n潋潋鲸波吸未乾。\n待得月华移十丈，乘欢。\n更上层楼极处看。", 
    "rhythmic": "南乡子"
  }, 
  {
    "author": "赵彦端", 
    "content": "浓绿暗芳洲。\n春事都随芍药休。\n风雨只贪梅子熟，飕飕。\n却送行人一夜秋。\n新月幸如钩。\n三五还催玉鉴浮。\n一段离愁溪样远，悠悠。\n只是溪流浅似愁。", 
    "rhythmic": "南乡子"
  }, 
  {
    "author": "赵彦端", 
    "content": "窗户映朝光。\n花气浑如百和香。\n即遣花飞深造次，茫茫。\n曲渚飘成锦一张。\n相忆莫相忘。\n并蒂芙蓉本自双。\n草色连云人去住，堪伤。\n海上尖峰似剑。", 
    "rhythmic": "南乡子"
  }, 
  {
    "author": "赵彦端", 
    "content": "倡条繁蒂绿层层。\n解衫扶醉同登。\n暝云无树亦。\n红袖深凭。\n病思去春饶睡，醉魂因酒思冰。\n夜凉星斗挂修甍。\n歌尽香凝。", 
    "rhythmic": "画堂春"
  }, 
  {
    "author": "赵彦端", 
    "content": "满城风雨近重阳。\n夹衫清润生香。\n好辞赓尽楚天长。\n唤得花黄。\n客胜不知门陋，酒新如趁春狂。\n故人相见等相忘。\n一语千觞。", 
    "rhythmic": "画堂春"
  }, 
  {
    "author": "赵彦端", 
    "content": "澄溪暝度轻澌白。\n对平湖、澹烟隔。\n我与征鸿共行人，更张灯留客。\n东园半是馀花迹。", 
    "rhythmic": "滴滴金"
  }, 
  {
    "author": "赵彦端", 
    "content": "当年万里龙沙路。\n载多少、离愁去。\n冷压层帘云不度。\n芙蓉双带，垂杨娇髻，弦索初调处。\n花凝玉立东风暮。\n曾记江边丽人句。", 
    "rhythmic": "青玉案"
  }, 
  {
    "author": "赵彦端", 
    "content": "春水绿波南浦。\n渐理棹、行人欲去。\n黯消魂、柳上轻烟，花梢微雨。\n长亭放无计住。", 
    "rhythmic": "沙塞子"
  }, 
  {
    "author": "赵彦端", 
    "content": "忆著旧山归去乐，松筠岁晚参天。\n老来慵似柳三眠。\n从教官府冷，甘作地行仙。\n青琐紫微追昨梦，扁舟已具犹怜。\n有情如酒月如川。\n为君忘饮病，更拟索茶煎。", 
    "rhythmic": "临江仙"
  }, 
  {
    "author": "赵彦端", 
    "content": "潦水似讥酒浅，秋云如妒蟾明。\n幽人闻雁若闻莺。\n更长端有意，菊晚近无情。\n诗学笑中偷换，烛花醉里频倾。\n罗衣迥立可怜生。\n五湖虽好在，客意欲登瀛。", 
    "rhythmic": "临江仙"
  }, 
  {
    "author": "赵彦端", 
    "content": "天外秋云四散飞。\n波间风艇一时归。\n他年淮水东边月，犹为登临替落晖。\n夸客胜，数星稀。\n晚寒拂拂动秋衣。\n酒行不尽清光意，输与渔舟睡钓矶。", 
    "rhythmic": "鹧鸪天"
  }, 
  {
    "author": "赵彦端", 
    "content": "渺渺东风拂画船。\n不堪临雨落花前。\n清歌只拟留春住，好语频闻有诏传。\n秦望月，镜湖天。\n养成英气自当年。\n两山总是经行处，献纳雍容定几篇。", 
    "rhythmic": "鹧鸪天"
  }, 
  {
    "author": "赵彦端", 
    "content": "忆醉君家倚翠屏。\n年年相喜鬓毛青。\n谁知缓步从天下，犹许清弹此地听。\n挥羽扇，写鹅经。\n使星何似老人星。\n几时一试薰风手，今日桐阴又满庭。", 
    "rhythmic": "鹧鸪天"
  }, 
  {
    "author": "赵彦端", 
    "content": "拂拂深帏起暗尘。\n清歌缓响自回春。\n月知灯市云间堕，人对梅花雪後新。\n杯掌露，舞衣云。\n酒慵微觉翠鬟倾。\n洞房不压阳台雨，乞与游人弄晚晴。", 
    "rhythmic": "鹧鸪天"
  }, 
  {
    "author": "赵彦端", 
    "content": "新寒一段。\n变尽人间暖。\n说与群花花不管。\n只有江梅情乱。\n江梅也似山人。\n山人到老梅亲。\n斗薮衣冠气象，百般归去精神。", 
    "rhythmic": "清平乐"
  }, 
  {
    "author": "赵彦端", 
    "content": "桃根桃叶。\n一树芳相接。\n春到江南三二月。\n迷损东家蝴蝶。\n殷勤踏取青阳。\n风前花正低昂。\n与我同心栀子，报君百结丁香。", 
    "rhythmic": "清平乐"
  }, 
  {
    "author": "赵彦端", 
    "content": "侬家风物似山家。\n梅老鬓丝华。\n几回记得，攀翻琪树，醉帽斜。\n冷香不断春千里，归路本非赊。\n有人却道，使君犹健，看遍馀花。", 
    "rhythmic": "眼儿媚"
  }, 
  {
    "author": "赵彦端", 
    "content": "杜曲桑麻，灞桥风雪，归梦无路。\n马健凌秋，人间玩日，聊用宽迟暮。\n摇摇羽扇，翩翩凫，胜处恍疑仙去。\n笑相看，风林露草，古来有谁知趣。\n黄公垆下，山阴亭畔，岁月著鞭如骛。\n出塞功名，入关游说，纸上俱难据。\n论诗说剑，尊前风味，天巧却容人觑。\n问少陵，酣歌拓戟，为谁献赋。", 
    "rhythmic": "永遇乐"
  }, 
  {
    "author": "赵彦端", 
    "content": "洗妆舞傍清尊。\n霏雨澹黄昏。\n殷勤与花为地，烧烛助微温。\n松半岭，竹当门。\n意如村。\n明朝酒醒，桃李漫山，心事谁论。", 
    "rhythmic": "诉衷情"
  }, 
  {
    "author": "赵彦端", 
    "content": "江梅初试两三花。\n人意竞年华。\n春工未敢轻放，深院拥吴娃。\n翻酒戏，醉人家。\n旧生涯。\n而今且趁，便面斜阳，莫照红纱。", 
    "rhythmic": "诉衷情"
  }, 
  {
    "author": "赵彦端", 
    "content": "杏花风下。\n独立春寒夜。\n微雨度，疏星挂。\n晖晖浓艳出，袅袅繁枝亚。\n朱槛倚，轻罗醉里添还卸。\n寂寞情犹乍。\n怅望骖鸾驾。\n衣褪玉，香欺麝。\n一花拚一醉，杯重凭谁把。\n春去也，重帘翠幕人如画。", 
    "rhythmic": "千秋岁"
  }, 
  {
    "author": "赵彦端", 
    "content": "传闻天上有星榆。\n历历谁居。\n淡烟暮拥红云暖，春寒乍有还无。\n作态似深又浅，多情要密还疏。\n移尊环坐足相娱。\n醉影凭扶。\n江南归到虽怜晚，犹胜不见踟躇。\n尽拚绿阴青子，凭肩携手如初。", 
    "rhythmic": "风入松"
  }, 
  {
    "author": "赵彦端", 
    "content": "澹月华灯春夜。\n送东风、柳烟梅麝。\n宝钗宫髻连娇马。\n似记得、帝乡游冶。\n悦亲戚之情话。\n况溪山、坐中如画。", 
    "rhythmic": "茶瓶儿"
  }, 
  {
    "author": "赵彦端", 
    "content": "兽金寒，帘玉润，梅雪印苔絮。\n春意如人，易散苦难聚。\n几多丝竹深情，池塘幽梦，犹倚赖、与君同住。\n旧游处。\n谁唤别浦仙帆，风前问征路。", 
    "rhythmic": "祝英台・祝英台近"
  }, 
  {
    "author": "赵彦端", 
    "content": "人间尘断，雨处风回，凉波自泛仙槎。\n非郭还非野，闲莺燕、时傍笑语清佳。\n铜壶花漏长如线，金铺碎、香暖檐牙。\n谁知道、东园五亩，种成国艳天葩。\n主人汉家龙种，正翩翩迥立，雪乌纱。\n歌舞承平旧，围红袖、诗兴自写春华。", 
    "rhythmic": "五彩结同心"
  }, 
  {
    "author": "赵彦端", 
    "content": "芙蓉池馆一重重。\n留得黄花寿中。\n春到小春如有信，月临良月正相同。", 
    "rhythmic": "瑞鹧鸪"
  }, 
  {
    "author": "赵彦端", 
    "content": "露醑无情，送长歌未终，已醉离别。\n何如暮雨，酿一襟凉润，来留佳客。\n好山侵座碧。\n胜作夜、疏星淡月。\n君欲翩然去，人间底许，员峤问帆席。\n诗情酒病非畴昔。\n赖亲朋对影，且慰良夕。\n风流雨散，定几回肠断，能禁头白。", 
    "rhythmic": "月中桂"
  }, 
  {
    "author": "赵彦端", 
    "content": "云暖萍漪，雨香兰迳，西湖二月初时。\n两山十里，锦绣照金羁。\n柳外阑干相望，弄东风、倚遍斜晖。\n朋游好，乱红堆里，一饮百篇诗。\n三年，江上梦，青衫风日，白尘泥。\n听几声黄鸟，粤树闽溪。\n长是春朝多病，今年更、添得相思。\n须归去，倦游滋味，犹有个人知。", 
    "rhythmic": "满庭芳"
  }, 
  {
    "author": "赵彦端", 
    "content": "春溪漠漠如空，望中只与新愁去。\n何知尚有，烟间馀怨，洛津闲赋。\n已瘦难丰，久离重见，好春如许。\n念海棠未老，荼シ欲吐。\n且莫恨、风兼雨。\n休问无情水驿，载幽怀、小桡轻橹。\n君看睡起，平阶柳絮，入门花雾。\n才尽无奇，客残如扫，一尊谁举。\n怅行云断後，祗应梦里，有澄江句。", 
    "rhythmic": "水龙吟"
  }, 
  {
    "author": "赵彦端", 
    "content": "鸳瓦初凝霜粟。\n冰笋旋裁春玉。\n巧思化东风，唤省蕊红枝绿。\n清淑。\n清淑。\n会有蜂栖蝶宿。", 
    "rhythmic": "如梦令"
  }, 
  {
    "author": "赵彦端", 
    "content": "嫩柳眉梢轻蹙。\n细草烟凝堪掬。\n争似小桃，酒入香肌红玉。\n清馥。\n清馥。\n不觉花阑漏促。", 
    "rhythmic": "如梦令"
  }, 
  {
    "author": "赵彦端", 
    "content": "浦云融，梅风断，碧水无情轻度。\n有娇黄上林梢，向春欲舞。\n绿烟迷昼，浅寒欺暮。\n不胜小楼凝伫。\n倦游处。\n故人相见易阻。\n花事从今堪数。\n片帆无恙，好在一篙新雨。", 
    "rhythmic": "蕊珠闲"
  }, 
  {
    "author": "赵彦端", 
    "content": "雨斜风横，正诗人闲倦，淮山清绝。\n弹压秋光江万顷，只欠凌波罗袜。\n好事幽人，怜予止酒，著意温琼雪。\n翠帷低卷，怪来飞堕初月。\n凉夜华字无尘，舞裙香渐暖，锦茵声阕。\n不分金莲随步步，谁遣芙蓉争发。\n赖得高情，湘歌洛赋，称作西风客。\n为君留住，不然飘去云阙。", 
    "rhythmic": "念奴娇"
  }, 
  {
    "author": "赵彦端", 
    "content": "逢春如酒，逢花如露，逢人如玉。\n东风送寒去，蔚温温香。\n海上三山元似粟。", 
    "rhythmic": "忆少年"
  }, 
  {
    "author": "赵彦端", 
    "content": "天似水。\n秋到芙蓉如乱绮。\n芙蓉意与黄花倚。\n历历黄花矜酒美。", 
    "rhythmic": "思佳客令・思佳客"
  }, 
  {
    "author": "赵彦端", 
    "content": "相与十年亲且旧。\n一笑天涯携手。\n霜际寒云逗。\n去年情味君思否。\n远水无情冰不就。\n好在尊前眉岫。\n肠断东南秀。\n淡烟疏月梅时候。", 
    "rhythmic": "惜分飞"
  }, 
  {
    "author": "赵彦端", 
    "content": "平生相遇。\n算未有、笑语闽山佳处。\n旧日文章，如今风味浑如许。\n眼前都是蓬莱路。\n但莫道、有人曾住。\n异时天上，种种风流，待君如故。\n此自君家旧物，看九万清风，为君掀举。\n举上青云，却忆梅花如旧否。\n故人衰病今无绪。", 
    "rhythmic": "绛都春"
  }, 
  {
    "author": "赵彦端", 
    "content": "春日归来如许长。\n不知偿此意，几何觞。\n老人临酒兴犹狂。\n溪山主，终不道山王。\n一雨罢耕桑。\n平生欢喜处，是吾乡。", 
    "rhythmic": "小重山"
  }, 
  {
    "author": "赵彦端", 
    "content": "西风吹断梦草。\n来度芙蓉老。\n座上人谁在，晨参疏影相照。\n幽馆寒意早。\n檐声小。\n醉语秋屏晓。\n记年少。\n相携胜处，黄花香满乌帽。\n如今将见，璧月琼枝空好。\n准拟新歌待见了。", 
    "rhythmic": "隔浦莲・隔浦莲近拍"
  }, 
  {
    "author": "赵彦端", 
    "content": "一江风月同君住。\n了不知秋去。\n赏心亭下，过帆如马，堕枫如雨。\n相将莫问，兴亡旧事，举离觞谁诉。\n垂杨指点，但归来、有温柔佳处。", 
    "rhythmic": "贺圣朝"
  }, 
  {
    "author": "赵彦端", 
    "content": "棠阴绿遍，正金菊芙蓉，争放时节。\n满路歌谣民五裤，底事逢车催发。\n结彩成门，攀辕卧辙，何计留连得。\n故园花柳，尽成憔悴难说。\n今夜祖席邮亭，主人来日，已是朝天客。\n旌旆匆匆从此去，□赏□湖风月。\n眷恋无因，笑啼不敢，那忍伤轻别。\n清□难驻，一杯聊送行色。", 
    "rhythmic": "念奴娇"
  }, 
  {
    "author": "赵彦端", 
    "content": "憔悴天涯，故人相遇情如故。\n别离何遽。\n忍唱阳关句。\n我是行人，更送行人去。\n愁无据。\n寒蝉鸣处。\n回首斜阳暮。", 
    "rhythmic": "点绛唇"
  }, 
  {
    "author": "赵彦端", 
    "content": "宿雨才收，馀寒尚力。\n牡丹将绽也、近寒食。\n人间好景，算仙家也惜。\n因循尽扫断、蓬莱迹。\n旧日天涯，如今咫尺。\n一月五番价、共欢集。", 
    "rhythmic": "转调踏莎行・踏莎行"
  }, 
  {
    "author": "赵彦端", 
    "content": "气佳哉寿域。\n正晓松呈翠，早梅施白。\n良辰值良月。\n看景星朝睹，洗空霜洁。\n珍图瑞牒。\n仰天心、锺在俊杰。\n向人间，化作如膏甘雨，莫放春歇。\n堪忆。\n三吴乐事，画戟凝香，舞衣回雪。\n风流胜绝。\n尊中酒，坐中客。\n问今年何事，骑鲸南去，久矣湘枫下叶。\n早归来，应取千龄，凤池旧列。", 
    "rhythmic": "瑞鹤仙"
  }, 
  {
    "author": "赵彦端", 
    "content": "端有恨，留春无计，花飞何速。\n槛外青青翠竹。\n镇高节凌云，清阴常足。\n春寒风袂，带雨穿窗如利镞。\n催处处、燕巧莺慵，几声钩叫云木。\n看波面、垂杨蘸绿。\n最好是、风梳烟沐。\n阴重熏帘未卷，正泛乳新芽，香飘清馥。", 
    "rhythmic": "看花回"
  }, 
  {
    "author": "赵彦端", 
    "content": "一沮寄江干，十载山青水碧。\n山水大无馀意，有故情难识。\n故情难识有谁知，衣残更头白。\n别後是人安稳，只楚吴行客。", 
    "rhythmic": "好事近"
  }, 
  {
    "author": "赵彦端", 
    "content": "河阳桃李开无数。\n待成春归去。\n小园几月忽惊飞，恨主人难驻。\n雏莺乳燕愁悲语。\n道留君不住。\n愿君随处作东风，与群花为主。", 
    "rhythmic": "贺圣朝"
  }, 
  {
    "author": "赵彦端", 
    "content": "花县双凫缥缈仙。\n家庭椿树正苍然。\n斑衣举酒大人前。", 
    "rhythmic": "浣沙溪・浣溪沙"
  }, 
  {
    "author": "赵彦端", 
    "content": "水到桐江镜样清。\n有人还似水清明。\n尊前无语更盈盈。", 
    "rhythmic": "浣沙溪・浣溪沙"
  }, 
  {
    "author": "赵彦端", 
    "content": "佩环解处妆初了。\n翠娥玉面金钿小。\n萼绿本仙家。\n天香谁似他。\n芳心真耐久。\n度月长相守。\n岁晚未能忘。\n相期云水乡。", 
    "rhythmic": "菩萨蛮"
  }, 
  {
    "author": "赵彦端", 
    "content": "黄昏小宴史君家。\n梅粉试春华。\n暗香素蕊，横枝疏影，月淡风斜。\n更饶红烛枝头挂，粉蜡斗香奢。\n元宵近也，小园先试，火树银花。", 
    "rhythmic": "眼儿媚"
  }, 
  {
    "author": "赵彦端", 
    "content": "春风旗鼓石头城。\n急麾兵。\n斩长鲸。\n缓带轻裘，乘胜讨蛮荆。\n蚁聚蜂屯三十万，争面缚，向行营。\n舳舻千里大江横。\n凯歌声。\n犬羊惊。", 
    "rhythmic": "江城子"
  }, 
  {
    "author": "赵彦端", 
    "content": "捣玉扬珠万户，眉高髻千峰。\n佳辰请寿黑头公。\n老稚扶携欢动。\n借问优游黄绮，何如强健夔龙。\n觥船一棹百分空。\n浇泼胸中云梦。", 
    "rhythmic": "西江月"
  }, 
  {
    "author": "赵彦端", 
    "content": "柏舟高躅。\n晚岁宜遐福。\n门户壮，疏汤沐。\n青袍围白发，瑞锦缠犀轴。\n仙桂长，交柯却映蟠桃熟。\n缥缈长生曲。\n入破笙箫逐。\n香雾薄，菲华屋。\n玉钩凉月挂，水麝秋蕖馥。\n千万寿，酒中倒卧南山绿。", 
    "rhythmic": "千秋岁"
  }, 
  {
    "author": "赵彦端", 
    "content": "断蝉高柳斜阳处。\n池阁丝丝雨。\n绿檀珍簟卷猩红。\n屈曲杏花蝴蝶、小屏风。\n春山叠叠秋波慢。\n收拾残针线。\n又成娇困倚檀郎。\n无事更抛莲子、打鸳鸯。", 
    "rhythmic": "虞美人"
  }, 
  {
    "author": "赵彦端", 
    "content": "疏梅淡月年年好。\n春意今年早。\n迎长时节近佳辰。\n看取衮衣黄发、画麒麟。\n酒中倒卧南山绿。\n起舞人如玉。\n风流椿树可怜生。\n长与柳枝桃叶、共青青。", 
    "rhythmic": "虞美人"
  }, 
  {
    "author": "赵彦端", 
    "content": "榴花五月眼边明。\n角簟流冰午梦清。\n江上扁舟停画桨，云间一笑濯尘缨。", 
    "rhythmic": "瑞鹧鸪"
  }, 
  {
    "author": "赵彦端", 
    "content": "粉墙丹柱柳丝中。\n帘箔轻明花影重。\n午醉醒来一面风。", 
    "rhythmic": "豆叶黄・忆王孙"
  }, 
  {
    "author": "赵彦端", 
    "content": "娥万古，算清光常共、水清山绿。\n我欲蓬莱风露顶，眇视寰瀛一粟。\n携手群仙，广寒游戏，玉砌琉璃屋。\n归来一笑，葛陂还访骑竹。\n此夕纵饮清欢，吸寒辉万丈、快如飞瀑。\n倾倒银河斟斗杓，莫问人间荣辱。\n独倚阑干，浩歌长啸，惊堕云飞鹄。\n乱呼蟾兔，捣霜为驻颜玉。", 
    "rhythmic": "念奴娇"
  }, 
  {
    "author": "赵彦端", 
    "content": "山色望中好，□□□□清。\n连峰叠极目，高下与云平。\n玉洞沈沈何处。\n隐映一溪烟树。\n倒影碧波□。\n唤起骖鸾客，丹灶夜光横。\n□霞卷，风露滴，月华明。\n佳人为我，垂手凄怨理秦筝。\n千载虹桥新路。\n依约幔亭歌舞。\n一醉话浮生。\n但得尊盈酒，莫问世间名。", 
    "rhythmic": "水调歌头"
  }, 
  {
    "author": "赵彦端", 
    "content": "悠悠漾漾。\n做尽轻模样。\n昨夜潇潇窗外响。\n多在梅梢柳上。\n画楼拂晓帘开。\n六花一片飞来。\n却被金炉香雾，腾腾扶上琼钗。", 
    "rhythmic": "清平乐"
  }, 
  {
    "author": "赵彦端", 
    "content": "十载长安桃李梦，年来镜净尘空。\n忽传彩笔小笺红。\n满怀秋思，倾倒为芙蓉。\n莫恨霜浓开较晚，尊前元有春风。\n酣娇肯为别人容。\n试携银烛，斜照绿波中。", 
    "rhythmic": "临江仙"
  }, 
  {
    "author": "赵彦端", 
    "content": "一□青春正及笄。\n蕊珠仙子下瑶池。\n箫吹弄玉登楼月，弦拨昭君未嫁时。\n云体态，柳腰肢。\n绮罗活计强相随。\n天教谪入群花苑，占得东风第一枝。", 
    "rhythmic": "鹧鸪天"
  }, 
  {
    "author": "赵彦端", 
    "content": "花动仪容玉润颜。\n温柔袅娜趁清闲。\n盈盈醉眼横秋水，淡淡蛾眉抹远山。\n膏雨霁，晓风寒。\n一枝红杏拆朱阑。\n天台迥失刘郎路，因忆前缘到世间。", 
    "rhythmic": "鹧鸪天"
  }, 
  {
    "author": "赵彦端", 
    "content": "月□金□□□□。\n素娥何事下天衢。\n翩翩舞袖穿花蝶，宛转歌喉贯索珠。\n帘翡翠，枕珊瑚。\n锦衾冰簟象床铺。\n春光九十羊城景，百紫千红总不如。", 
    "rhythmic": "鹧鸪天"
  }, 
  {
    "author": "赵彦端", 
    "content": "云暗青丝玉莹冠。\n笑生百媚入眉端。\n春深芍药和烟拆，秋晓芙蓉破露看。\n星眼俊，月眉弯。\n舞狂花影上栏干。\n醉来直驾仙鸾去，不到银河到广寒。", 
    "rhythmic": "鹧鸪天"
  }, 
  {
    "author": "赵彦端", 
    "content": "醉拈花枝舞翠翘。\n十分春色赋妖娆。\n千金笑里争檀板，一搦纤围间舞腰。\n行也媚，坐也娇。\n乍离银阙下青霄。\n檀郎若问芳笄记，二月和风弄柳条。", 
    "rhythmic": "鹧鸪天"
  }, 
  {
    "author": "赵彦端", 
    "content": "梅粉新妆间玉容。\n寿阳人在水晶宫。\n浴残雨洗梨花白，舞转风摇菡萏红。\n云枕席，月帘栊。\n金炉香喷凤帏中。\n凡材纵有凌云格，肯学文君一旦从。", 
    "rhythmic": "鹧鸪天"
  }, 
  {
    "author": "赵彦端", 
    "content": "绰约娇波二八春。\n几时飘谪下红尘。\n桃源寂寂啼春鸟，蓬岛沈沈销暮云。\n丹脸嫩，黛眉新。\n肯将朱粉污天真。\n杨妃不似才卿貌，也得君王宠爱勤。", 
    "rhythmic": "鹧鸪天"
  }, 
  {
    "author": "赵彦端", 
    "content": "未有年光好破瓜。\n绿珠娇小翠鬟丫。\n清肌莹骨能香玉，艳质英姿解语花。\n钗插凤，鬓堆鸦。\n舞腰春柳受风斜。\n有时马上人争看，擘破红窗新绛纱。", 
    "rhythmic": "鹧鸪天"
  }, 
  {
    "author": "赵彦端", 
    "content": "两两青螺绾额傍。\n彩云齐会下巫阳。\n俱飞蛱蝶尤相逐，并蒂芙蓉本自双。\n翻彩袖，舞霓裳。\n点风飞絮恣轻狂。\n花神只恐留难住，早晚承恩入未央。", 
    "rhythmic": "鹧鸪天"
  }, 
  {
    "author": "赵彦端", 
    "content": "一簇神仙会见奇。\n誓夸苏小与西施。\n怜轻镂月为歌扇，喜薄裁云作舞衣。\n牙板脆，玉音齐。\n落霞天外雁行低。\n看看各得风流侣，回首乘鸾旧路归。", 
    "rhythmic": "鹧鸪天"
  }, 
  {
    "author": "赵彦端", 
    "content": "修檐堕玉欺窗竹。\n独坐冷云堆屋。\n此味与谁同宿。\n几寸东斋烛。\n烟鬟雾鬓春山曲。\n好梦浅愁相续。\n那慰沈腰如束。\n歌意灯前足。", 
    "rhythmic": "桃源忆故人"
  }, 
  {
    "author": "赵彦端", 
    "content": "翻翻别袖风，醉眼迷残日。\n春色荡人魂，杨柳浑无力。\n不知长短亭，何处逢寒食。\n多少向来情，门掩梨花夕。", 
    "rhythmic": "生查子"
  }, 
  {
    "author": "赵彦端", 
    "content": "脉脉万重心，相望何时见。\n强半春寒去却来，野水差新燕。\n远负白头吟，坐惜红颜变。\n欲问平安无使来，日落庭花转。", 
    "rhythmic": "卜算子"
  }, 
  {
    "author": "赵彦端", 
    "content": "新月曲如眉，未有团圆意。\n红豆不堪看，满眼相思泪。\n终日擘桃穰，人在心儿里。\n两朵隔墙花，早晚成连理。", 
    "rhythmic": "生查子"
  }, 
  {
    "author": "王千秋", 
    "content": "吊古城头去。\n正高秋、霜晴木落，路通洲渚。\n欲问紫髯分鼎事，只有荒祠烟树。\n巫觋去、久无箫鼓。\n霸业荒凉遗堞坠，但苍崖、日阅征帆渡。\n兴与废，几今古。\n夕阳细草空凝伫。\n试追思、当时子敬，用心良误。\n要约刘郎铜雀醉，底事遽争荆楚。\n遂但见、吴蜀烽举。\n致使五官伸脚睡，唤诸儿、昼取长陵土。\n遗此恨，欲谁语。", 
    "rhythmic": "贺新郎"
  }, 
  {
    "author": "王千秋", 
    "content": "豆蔻娇春，烟花羞暖，物华渐嘉。\n也不须莺怨，桃封绛萼，也不须蜂恨，兰郁金芽。\n料是东君，都将和气，分付清丰诗礼家。\n充闾庆，有青毡事业，丹凤才华。\n乘槎。\n早上云霞。\n侍祠甘泉瞻羽车。\n试笑凭熊轼，嘉禾合穗，进思鱼钥，菡萏骈花。\n萧寇勋名，龚黄模样，入拜行趋堤上沙。\n今宵里，且觥船满棹，醉帽斜。", 
    "rhythmic": "沁园春"
  }, 
  {
    "author": "王千秋", 
    "content": "夜久烛花暗，仙翁醉、丰颊缕红霞。\n正三行钿袖，一声金缕，卷茵停舞，侧火分茶。\n笑盈盈，溅汤温翠碗，折印启缃纱。\n玉笋缓摇，云头初起，竹龙停战，雨脚微斜。\n清风生两腋，尘埃尽，留白雪、长黄芽。\n解使芝眉长秀，潘鬓休华。", 
    "rhythmic": "风流子"
  }, 
  {
    "author": "王千秋", 
    "content": "正歌尘惊夜，斗乳回甘，暂醒还醉。\n再煮银瓶，试长松风味。\n玉手磨香，镂金檀舞，在寿星光里。\n翠袖微揎，冰瓷对捧，神仙标致。\n记得拈时，吉祥曾许，一饮须教，百年千岁。\n况有阴功在，遍江东桃李。", 
    "rhythmic": "醉蓬莱"
  }, 
  {
    "author": "王千秋", 
    "content": "心事几多白发，客情无数青山。\n廉纤细雨褪馀寒。\n正是花期酒限。\n一自瓶簪信杳，空留钿带香残。\n我今多病寄江干。\n瘦似东阳也惯。", 
    "rhythmic": "西江月"
  }, 
  {
    "author": "王千秋", 
    "content": "老去频惊节物，乱来依旧江山。\n清明雨过杏花寒。\n红紫芳菲何限。\n春病无人消遣，芳心有酒摧残。\n此情拍手问阑干。\n为甚多愁我惯。", 
    "rhythmic": "西江月"
  }, 
  {
    "author": "王千秋", 
    "content": "鹊起惊红雨，潮生涨碧澜。\n水晶城馆月方圆。\n谁唤骑鲸仙伯、下三山。\n笔势翔鸾媚，词锋射斗寒。\n向来文价重贤关。\n便合批风支月、紫薇间。", 
    "rhythmic": "南歌子"
  }, 
  {
    "author": "王千秋", 
    "content": "流苏斗帐泥金额。\n我亦花前客。\n谪仙标韵胜琼枝。\n一咏一觞、常是得追随。\n自从风借云帆便。\n冷落青楼宴。\n石桥风月也应猜。\n过尽中秋、不见晚归来。", 
    "rhythmic": "虞美人"
  }, 
  {
    "author": "王千秋", 
    "content": "扁舟东下，正岁华将晚，江湖清绝。\n万点寒鸦高下舞，凝住一天云叶。\n映筱渔村，衡茅酒舍，淅沥鸣飞雪。\n壮怀兴感，悔将钗凤轻别。\n遥望杰阁层楼，明眸艳，许把同心结。\n东畎西倾浑未定，终恐前盟虚设。\n兽炉温，分霞酒满，此夕欢应狎。\n多情言语，又还知共谁说。", 
    "rhythmic": "念奴娇"
  }, 
  {
    "author": "王千秋", 
    "content": "雪堂不远临皋路。\n怅仙伯、骑鲸去。\n燕麦桃花更几度。\n横桥虽在，种松无有，谁是关心处。\n解鞍君到冬虽暮。\n传语无忘晒蓑句。", 
    "rhythmic": "青玉案"
  }, 
  {
    "author": "王千秋", 
    "content": "迟日江山好，老去倦遨游。\n好天良夜，自恨无地可销忧。\n岂意绮窗朱户，深锁双双玉树，桃扇避风流。\n未暇泛沧海，直欲老温柔。\n解檀槽，敲玉钏，泛清讴。\n画楼十二，梁尘惊坠彩云留。\n座上骑鲸仙友，笑我胸中磊，取酒为浇愁。\n一举千觞尽，来日判扶头。", 
    "rhythmic": "水调歌头"
  }, 
  {
    "author": "王千秋", 
    "content": "阴檐雪在。\n小雨廉纤寒又。\n莫上危楼。\n楼迥空低雁更愁。\n一杯浊酒。\n万事世间无不有。\n待早归田。\n欲买田无使鬼钱。", 
    "rhythmic": "减字木兰花"
  }, 
  {
    "author": "王千秋", 
    "content": "同云垂六幕，啼乌静、风御玉妃寒。\n渐声入钓蓑，色侵书幌，似花如絮，结阵成团。\n倦游客，一番诗思苦，无算酒肠宽。\n黄竹调悲，绮衾人马，岂堪梅蕊，索笑巡檐。\n一杯知谁劝，空搔首、远是忆旧青毡。\n问素娥早晚，光射江干。", 
    "rhythmic": "风流子"
  }, 
  {
    "author": "王千秋", 
    "content": "云破碧。\n作霜天气西风急。\n西风急。\n一行征雁，数声横笛。\n挑灯试问今何夕。\n柔肠底事愁如织。\n愁如织。\n紫苔庭院，悄无人迹。", 
    "rhythmic": "忆秦娥"
  }, 
  {
    "author": "王千秋", 
    "content": "云叶舞。\n寒林浅淡围烟雨。\n围烟雨。\n三三两两，雁投沙渚。\n征帆暂落知何所。\n短篷静听舟人语。\n舟人语。\n夜寒如许，客能眠否。", 
    "rhythmic": "忆秦娥"
  }, 
  {
    "author": "王千秋", 
    "content": "吹花何处。\n桃叶江头路。\n碧锦障泥冲暮雨。\n一霎峭寒如许。\n归来索酒浇春。\n潮红秋水增明。\n却自不禁春恼，偎人低度歌声。", 
    "rhythmic": "清平乐"
  }, 
  {
    "author": "王千秋", 
    "content": "短艇横烟渚。\n梦惊回、凄凉尚记，缘蓑鸣雨。\n拍塞愁怀人不解，只有黄鹂能语。\n复拟待、乘槎重去。\n无奈东君刚留客，张碧油、缓按香红舞。\n生怕我，顿遐举。\n故溪冉冉春光度。\n想晚来、杨花云际，白苹无数。\n竹里樵青应是怪，目断鸣榔去路。\n料为我、羞烦鳞羽。\n好趁小蛮针线在，按纶巾、归唤松江渡。\n重系缆，醉眠处。", 
    "rhythmic": "贺新郎"
  }, 
  {
    "author": "王千秋", 
    "content": "六幕冻云凝，谁翦玉花为雪。\n寒入竹窗茅舍，听琴弦声绝。\n从他拂面去寻梅，香吐是时节。\n归晚楚天不夜，抹墙腰横日。", 
    "rhythmic": "好事近"
  }, 
  {
    "author": "王千秋", 
    "content": "明日发骊驹，共起为传杯绿。\n十岁女儿娇小，倚琵琵翻曲。\n绝怜啄木欲飞时，弦响颤鸣玉。\n虽是未知离恨，亦晴峰微蹙。", 
    "rhythmic": "好事近"
  }, 
  {
    "author": "王千秋", 
    "content": "琵琵弦畔春风面。\n曾向尊前见。\n彩云初散燕空楼。\n萧寺相逢各认、两眉愁。\n旧时曲谱曾翻否。\n好在曹纲手。\n老来心绪怯么弦。\n出塞移船莫遣、到愁边。", 
    "rhythmic": "虞美人"
  }, 
  {
    "author": "王千秋", 
    "content": "壮日遇重九，跃马□欢游。\n如今何事多感，双鬓不禁秋。\n目断五陵台路，无复临高千骑，鼓吹簇轻裘。\n霜露下南国，淮汉绕神州。\n钓松鲈，斟郢酒，听吴讴。\n壮心铄尽，今夕重见紫茱羞。\n月落笳鸣沙碛，烽静人耕榆塞，此志恐悠悠。\n拟欲堕清泪，生怕菊花愁。", 
    "rhythmic": "水调歌头"
  }, 
  {
    "author": "王千秋", 
    "content": "流莺不许青春住。\n催得春归花亦去。\n何物慰侬怀。\n荼シ最後开。\n青衫冰雪面。\n细雨斜桥见。\n莫浪送香来。\n等闲蜂蝶猜。", 
    "rhythmic": "菩萨蛮"
  }, 
  {
    "author": "王千秋", 
    "content": "清明池馆。\n侧卧帘初卷。\n还是海棠开，睡未足、馀酲满面。\n低头不语，浑似怨东风，心始吐，又惊飞，交现垂杨眼。\n少陵情浅。\n花草题评遍。\n赋得恶因缘，没一字、聊通缱绻。\n黄昏时候，凝伫怯春寒，笼翠袖，减丰肌，脉脉情何限。", 
    "rhythmic": "蓦山溪"
  }, 
  {
    "author": "王千秋", 
    "content": "黄栗留鸣春已暮。\n西园无著清阴处。\n昨日骤寒风又雨。\n花良苦。\n信缘吹落谁家去。\n病起日长无意绪。\n等闲还与春相负。\n魏紫姚黄无恙否。\n栽培取。\n开时我欲听金缕。", 
    "rhythmic": "渔家傲"
  }, 
  {
    "author": "王千秋", 
    "content": "开花借水，信天姿高胜，都无俗格。\n玉陇娟娟黄点小，依约西湖清魄。\n绿带垂腰，碧簪髻，索句撩元白。\n西清微笑，为渠模写香色。\n常记月底风前，水沈肌骨，瘦不禁怜惜。\n生怕因循纷委地，仙去难寻踪迹。\n缥槛深栽，彤帏密护，不肯轻抛释。\n等差休问，未容梅品悬隔。", 
    "rhythmic": "念奴娇"
  }, 
  {
    "author": "王千秋", 
    "content": "枝垂云碧长，心展鹅黄嫩。\n无力倚阑时，扫尽漫山杏。\n玲珑影结阴，蕴藉香成阵。\n谁为祝东风，更莫催花信。", 
    "rhythmic": "生查子"
  }, 
  {
    "author": "王千秋", 
    "content": "花飞锦绣香，茗碾枪旗嫩。\n是处绿连云，又摘斑斑杏。\n愁来苦酒肠，老去闲花阵。\n燕子不知人，尚说行云信。", 
    "rhythmic": "生查子"
  }, 
  {
    "author": "王千秋", 
    "content": "莺声恰恰娇，草色纤纤嫩。\n诗鬓已惊霜，镜叶慵拈杏。\n因何积恨山，著底攻愁阵。\n春事到荼シ，还是无音信。", 
    "rhythmic": "生查子"
  }, 
  {
    "author": "王千秋", 
    "content": "睡起髻云松，枕印香腮嫩。\n愁思到眉尖，齿软尝新杏。\n都无鱼雁书，又过莺花阵。\n宽尽缕金衣，说与伊争信。", 
    "rhythmic": "生查子"
  }, 
  {
    "author": "王千秋", 
    "content": "春江波面浑，春岸芦芽嫩。\n不见木兰舟，羞带骈枝杏。\n轻绡泪痕，急雨冲花阵。\n暗祷紫姑神，觅个巴陵信。", 
    "rhythmic": "生查子"
  }, 
  {
    "author": "王千秋", 
    "content": "雄姿画麒麟，朽骨分蝼蚁。\n争似及生前，常为莺花醉。\n云山静有情，天地宽无际。\n且放两眉开，万事非人意。", 
    "rhythmic": "生查子"
  }, 
  {
    "author": "王千秋", 
    "content": "功名竹上鱼，富贵槐根蚁。\n三万六千场，排日扶头醉。\n高怀隘世间，壮气横天际。\n常是惜春残，不会东君意。", 
    "rhythmic": "生查子"
  }, 
  {
    "author": "王千秋", 
    "content": "花儿不大，叶儿不美。\n只一段、风流标致。\n淡淡梳妆，已赛过、骚人兰芷。\n古龙涎、怎敢□气。\n开时无奈，风斜雨细。\n坏得来、零零碎碎。\n著意收拾，安顿在、胆瓶儿里。\n且图教梦魂旖旎。", 
    "rhythmic": "解佩令"
  }, 
  {
    "author": "王千秋", 
    "content": "唤云且住。\n莫作龙池舞。\n五月人间须好雨。\n为扫无边烦暑。\n畦秧针绿重生。\n壶天表里俱清。\n林外桔槔闲挂，省渠多少心情。", 
    "rhythmic": "清平乐"
  }, 
  {
    "author": "王千秋", 
    "content": "阑干侧。\n当时我亦凝香客。\n凝香客。\n而今老大，鬓苍头白。\n扬州梦觉浑无迹。\n旧游英俊今南北。\n今南北。\n断鸿沈鲤，更无消息。", 
    "rhythmic": "忆秦娥"
  }, 
  {
    "author": "王千秋", 
    "content": "梦幻影泡有限，风花雪月无涯。\n莫分粗俗与精华。\n日醉石间松下。\n菜尽邻家解与，杯空稚子能赊。\n通幽即步尽横斜。\n不问墩犹姓谢。", 
    "rhythmic": "西江月"
  }, 
  {
    "author": "王千秋", 
    "content": "者也之乎真太错，甘心吞棘吞蓬。\n有无俱尽见真空。\n炉锥难自荐，关捩只心通。\n野鹤孤云元自在。\n刚论隐豹冥鸿。\n此身今在幻人宫。\n要将驴佛我，分付马牛风。", 
    "rhythmic": "临江仙"
  }, 
  {
    "author": "王千秋", 
    "content": "玉偎香倚翠屏。\n当年常唤在凝春。\n岂知云雨散逡巡。\n不止恨伊唯准拟，也先伤我太因循。\n而今头过总休论。", 
    "rhythmic": "浣溪沙"
  }, 
  {
    "author": "王千秋", 
    "content": "亲染柔毛擘彩笺。\n自怜探得恶因缘。\n一尊重许笑凭肩。\n往事已同花屡褪，新欢闻似月常圆。\n休休休更苦萦牵。", 
    "rhythmic": "浣溪沙"
  }, 
  {
    "author": "王千秋", 
    "content": "征鸿翻塞影。\n怅悲秋人老，浑无佳兴。\n鸣蛩问酒病。\n更堆积愁肠，摧残诗鬓。\n起寻芳径。\n菊羞人、依丛半隐。\n又岂知、虚度重阳，浪阔渺无归恨。\n无定。\n登高人远、戏马台闲，怨歌谁听。\n香肩醉凭。\n镇常是、笑得醒。\n到如今何在，西风凝伫，冠也无人为正。\n看他门、对插茱萸，恨长怨永。", 
    "rhythmic": "瑞鹤仙"
  }, 
  {
    "author": "王千秋", 
    "content": "红消梅雨润。\n正榴花照眼，荷香成阵。\n炉薰炷芳烬。\n记于门今日，长庚占庆。\n文艳锦。\n笑班扬、用字未稳。\n果青云、快上黄扉，地□誉高英俊。\n名盛。\n都期持橐，却借乘轺，布宣宽政。\n除书已进。\n归宠异，侍严近。\n且金船满酌，云翘低祝，□此椿龄更永。\n任月斜、未放笙歌，翠桐转影。", 
    "rhythmic": "瑞鹤仙"
  }, 
  {
    "author": "王千秋", 
    "content": "楼压层城，斜阳敛、帆收南浦。\n最好是、长江澄练，远山新雨。\n□□留连邀皓月，一堂高敞祛隆暑。\n问从来、佳赏有谁同，应难数。\n舟横渡，车阗路。\n催酒进，麾灯去。\n放娥照座，不烦帘阻。\n已见天清无屏翳，更须潮上喧阗鼓。\n看波光、撩乱上樯竿，龙蛇舞。", 
    "rhythmic": "满江红"
  }, 
  {
    "author": "王千秋", 
    "content": "天气过烧灯，初闲人倦。\n晓色绣帘卷。\n聚星歌扇，一簇雪香琼软。\n寿杯争要把，从他满。\n低低笑祝，年龄遐远。\n息驾无由遂公愿。\n东风吹喜，又做眉黄一点。\n便参鹭入，常朝殿。", 
    "rhythmic": "感皇恩"
  }, 
  {
    "author": "王千秋", 
    "content": "鸣鼍欲引鱼龙戏。\n先自作、长江擂。\n头管一声天外起。\n群仙俱上，有人殊丽。\n认得分明是。\n欲相问劳来无计。\n但隔炉烟屡凝睇。\n掷我胸前方寸纸。\n拥翘欲去。", 
    "rhythmic": "青玉案"
  }, 
  {
    "author": "王千秋", 
    "content": "惊鸥扑蔌。\n萧萧卧听鸣幽屋。\n窗明怪得鸡啼速。\n墙角烂斑，一半露松绿。\n歌楼管竹谁翻曲。\n丹唇冰面喷馀馥。", 
    "rhythmic": "醉落魄・一斛珠"
  }, 
  {
    "author": "王千秋", 
    "content": "移灯背月穿金缕。\n合色鞋儿初做。\n却被阿谁将去。\n鹦鹉能言语。\n朝来半作凌波步。\n可惜孤鸾□侣。\n若念玉纤辛苦。\n早与成双取。", 
    "rhythmic": "桃源忆故人"
  }, 
  {
    "author": "王千秋", 
    "content": "披锦泛江客，横槊赋诗人。\n气吞宇宙，当拥千骑静胡尘。\n何事折腰执版，久在泛莲幕府，深觉负平生。\n踉众人底，欲语复吞声。\n庆垂弧，期赐杖，酒深倾。\n愿君大耐，碧眸丹颊百千龄。\n用即经纶天下，不用归谋三径，一笑友渊明。\n出处两俱得，亦鹏。", 
    "rhythmic": "水调歌头"
  }, 
  {
    "author": "王千秋", 
    "content": "翠勺银锅飨夜游。\n万灯初上月当楼。\n溶溶琥珀流匙滑，璨璨珠著面浮。\n香入手，暖生瓯。\n依然京国旧风流。\n翠娥且放杯行缓，甘味虽浓欲少留。", 
    "rhythmic": "鹧鸪天"
  }, 
  {
    "author": "王千秋", 
    "content": "比屋烧灯作好春。\n先须歌舞赛蚕神。\n便将簇上如霜样，来饷尊前似玉人。\n丝馅细，粉肌匀。\n从它犀箸破花纹。\n殷勤又作梅羹送，酒力消除笑语新。", 
    "rhythmic": "鹧鸪天"
  }, 
  {
    "author": "王千秋", 
    "content": "买市宣和预赏时。\n流苏垂盖宝灯围。\n小铛烹玉鼓声随。\n金弹玲珑今夕是，鳌山缥缈昔游非。\n马行遗老想沾衣。", 
    "rhythmic": "浣溪沙"
  }, 
  {
    "author": "王千秋", 
    "content": "灯火阑珊欲晓时。\n夜游人倦总思归。\n更须冰蛹替丝。\n玉篆古文光灿烂，花垂零露影参差。\n月寒烟淡最相宜。", 
    "rhythmic": "浣溪沙"
  }, 
  {
    "author": "王千秋", 
    "content": "人物又无双，馀事锦机闲织。\n□就两都新赋，笑一生联缉。\n来年秋色起鹏程，一举上晴碧。\n须洗玉荷为寿，助穿杨飞的。", 
    "rhythmic": "好事近"
  }, 
  {
    "author": "王千秋", 
    "content": "春前腊尾。\n问谁会开解，幽人心里。\n映竹精神，凌风标致，姑射昔闻今是。\n试妆竞看吹面，寄驿胜传缄纸。\n迥潇洒，更香来林表，枝横溪底。\n谁为。\n停征骑。\n评蕙品兰，俱恐非同里。\n天意深怜，花神偏巧，持为翦冰裁水。\n拟唤绿衣来舞，只许苍官相倚。\n醉眠稳，尽参横月落，留连行李。", 
    "rhythmic": "喜迁莺"
  }, 
  {
    "author": "王千秋", 
    "content": "玉龙垂尾。\n望阙角，如侵云里。\n明璧榱题，白银阶陛，平日世间无是。\n静久声鸣槛竹，夜半色侵窗纸。\n最奇处，尽巧妆枝上，低飞檐底。\n当为。\n呼游骑。\n嗾犬擎苍，腰箭随邻里。\n藉草烹鲜，枯枝煎茗，点化玉花为水。\n未挹瑶台风露，且借琼林栖倚。\n眩银海，待斜披鹤氅，骑鲸寻李。", 
    "rhythmic": "喜迁莺"
  }, 
  {
    "author": "王千秋", 
    "content": "蕊小雕琼，花明熔蜡，天交一旦俱芳。\n丰虽异，皆熨水沈香。\n应笑纷红堕紫，初未识、调粉涂黄。\n凭肩处，金细玉珥，不数寿阳妆。\n思量。\n谁比似，酥裁笋指，密翦蜂房。\n又何须酣酒，重暖瑶觞。\n且放侧堆金缕，骊山冷、来浴温汤。\n谁题品，青枝绿萼，俱未许升堂。", 
    "rhythmic": "满庭芳"
  }, 
  {
    "author": "王千秋", 
    "content": "二分浓绿一分红。\n春事若为穷。\n醉袖香沾粉，公挽我、我扶公。\n短帽，吐长虹。\n拟凌风。\n布金堆里，叠翠屏中，云月轻笼。", 
    "rhythmic": "诉衷情"
  }, 
  {
    "author": "王千秋", 
    "content": "柳巷莺啼春未晓，画堂环佩珊珊。\n薰炉烘暖鹧鸪斑。\n寿杯须斗酌，舞袖正弓弯。\n未说珥貂横玉事，勋名且勒燕然。\n归来方卜五湖闲。\n年年花月夜，沈醉绮罗间。", 
    "rhythmic": "临江仙"
  }, 
  {
    "author": "王千秋", 
    "content": "叠雪裁霜越匀。\n美人亲翦称腰身。\n暑天宁数越罗春。\n两臂轻笼燕玉腻，一胸斜露塞酥温。\n不教香汗湿歌尘。", 
    "rhythmic": "浣溪沙"
  }, 
  {
    "author": "王千秋", 
    "content": "四俊乡书荐鹗，一夔漕府登贤。\n明年春晚柳如烟。\n看取胪传金殿。\n册府牙签昼阅，词垣紫诰宵传。\n青楼买酒定无缘。\n且放金杯潋滟。", 
    "rhythmic": "西江月"
  }, 
  {
    "author": "王千秋", 
    "content": "能歌善谑。", 
    "rhythmic": "醉落魄・一斛珠"
  }, 
  {
    "author": "王千秋", 
    "content": "风花南北知何据。\n常是将春负。\n海棠开尽野棠开。\n匹马崎岖、还入乱山来。\n尊前人物胜前度。\n谁记桃花句。\n老来情事不禁浓。\n玉佩行云、切莫易丁东。", 
    "rhythmic": "虞美人"
  }, 
  {
    "author": "王千秋", 
    "content": "要津去去无由据。\n已分平生负。\n拟将怀抱向谁开。\n万水千山、聊为借书来。\n玄都昼永闲难度。\n欲正书中句。\n黄琮丹璧已磨浓。\n发箧烦君、早送过桥东。", 
    "rhythmic": "虞美人"
  }, 
  {
    "author": "王千秋", 
    "content": "春漠漠。\n闲尽绮窗云幕。\n悔不车轮生四角。\n却成缘分薄。\n想画鸦儿方学。\n小蹙恨人无托。\n不道月明谁共酌。\n这般情味恶。", 
    "rhythmic": "谒金门"
  }, 
  {
    "author": "王千秋", 
    "content": "春漠漠。\n何处养花张幕。\n佩冷香残天一角。\n忍看罗袖薄。\n两两鸳鸯难学。\n六六锦鳞空托。\n趁有馀妍须细酌。\n东风情性恶。", 
    "rhythmic": "谒金门"
  }, 
  {
    "author": "王千秋", 
    "content": "玉立霞升，纵谈刘尹高支许。\n待为霖雨。\n小驻红莲府。\n鹤健松坚，鸿宝初非误。\n玄都路。\n桃花栽取。\n来看千千度。", 
    "rhythmic": "点绛唇"
  }, 
  {
    "author": "王千秋", 
    "content": "何处春来，试烦君向垂杨看。\n万条轻线。\n已借鹅黄染。\n弄日摇风，按舞知谁见。\n阳关远。\n一杯休劝。\n且放修眉展。", 
    "rhythmic": "点绛唇"
  }, 
  {
    "author": "王千秋", 
    "content": "何处春来，试烦君向梅梢看。\n寿阳妆面。\n漏泄春何限。\n冷蕊疏枝，似恨春犹浅。\n收羌管。\n莫惊香散。\n留副□和愿。", 
    "rhythmic": "点绛唇"
  }, 
  {
    "author": "王千秋", 
    "content": "何处春来，试烦君向钗头看。\n舞翻飞燕。\n已拂春风面。\n白玉圆钿，酌酒殷勤劝。\n深深愿。\n愿长□健。\n岁与春相见。", 
    "rhythmic": "点绛唇"
  }, 
  {
    "author": "王千秋", 
    "content": "何处春来，试烦君向盘中看。\n韭黄犹短。\n玉指呵寒翦。\n犀箸调匀，更为双双卷。\n情何限。\n怕寒须暖。\n先酌黄金盏。", 
    "rhythmic": "点绛唇"
  }, 
  {
    "author": "王千秋", 
    "content": "笔力卷鲸海，人物冠麟台。\n向来朱邸千字，不省有惊雷。\n人似曲江风韵，刚要重来持节，不道玉堂开。\n草诏坐扛鼎，琐屑扫尊。\n金错落，貂掩映，玉崔嵬。\n看公谈笑，长河千里静氛埃。\n散马昼闲榆塞，辫发春趋瑶陛，都出济川才。\n老子尚顽健，东阁亦时来。", 
    "rhythmic": "水调歌头"
  }, 
  {
    "author": "王千秋", 
    "content": "夷吾在江左。\n罄毡裘俱，笑清边琐。\n遗民冀巾裹。\n个规模欲继，外人谁可。\n一花两果。\n晚占熊、材能更夥。\n试颁春、便有欢谣，声接月鞍烟。\n娑。\n已传丹诏，催上文石，□论炙。\n橐弓□。\n□九域，措安妥。\n待缁衣重咏，履封光继，绿野从教昼锁。\n问黑头、当日三公，可能似我。", 
    "rhythmic": "瑞鹤仙"
  }, 
  {
    "author": "王千秋", 
    "content": "水满方塘，三日雨、晓来方足。\n阑干外、锦初脱，新篁森玉。\n沃叶未乾鸠妇去，馀花时坠蜂儿逐。\n认去年、乳燕又双双，飞华屋。\n红豆恨，归谁促。\n青鸾梦，惊难续。\n想多情犹记，碧笺新曲。\n白发欺人虽已老，短襟黛存馀馥。\n且如今、一笑总休论，杯行速。", 
    "rhythmic": "满江红"
  }, 
  {
    "author": "王千秋", 
    "content": "璀璨雕笼洒笔，联翩荐鹗飞书。\n翻阶红药试妆梳。\n管取不言温树。\n容我一杯为寿，看君九万鹏图。\n髻鬟人小串珠玑。\n岁岁绿窗朱户。", 
    "rhythmic": "西江月"
  }, 
  {
    "author": "李吕", 
    "content": "琢成玉树。\n谁解著、云斤月斧。\n短羸骖，朴一怀尘土。\n叹雄图、伤别绪。\n主人不语花能语。\n苦欲留君、不是留君处。", 
    "rhythmic": "一落索"
  }, 
  {
    "author": "李吕", 
    "content": "光拂星榆，轮高金掌，暮烟飘尽澄空。\n素娥幽恨，霜艳洗铅红。\n醉把摩云妙手，教纤翳、不点青铜。\n知多少，天高露冷，争占九秋风。\n歌钟。\n邀胜侣，园攀琼树，帘卷珠宫。\n算庾楼吟赏，今古应同。\n多谢秦娥绝唱，声声为、飘入云中。\n留仙住，莫教清影，容易转梧桐。", 
    "rhythmic": "满庭芳"
  }, 
  {
    "author": "李吕", 
    "content": "休休莫莫。\n当年不负西湖约。\n一技初见横篱落。\n嚼蕊闻香，长是醉乡落魄。\n而今对酒空斟酌。\n老来多病情非昨。", 
    "rhythmic": "醉落魄・一斛珠"
  }, 
  {
    "author": "李吕", 
    "content": "展屏山色翠连空。\n潇洒冠闽中。\n背郭元无尘事，披襟时有清风。", 
    "rhythmic": "朝中措"
  }, 
  {
    "author": "李吕", 
    "content": "堂成开宴日无空。\n景占四时中。\n画栋飞星汉，雕阑锁断花风。", 
    "rhythmic": "朝中措"
  }, 
  {
    "author": "李吕", 
    "content": "脸上残霞酒半消。\n晚妆匀罢却无聊。\n金泥帐小教谁共，银字笙寒懒更调。\n人悄悄，漏迢迢。\n琐窗虚度可怜宵。\n一从恨满丁香结，几度春深豆蔻梢。", 
    "rhythmic": "鹧鸪天"
  }, 
  {
    "author": "李吕", 
    "content": "甲帐春风肯见分。\n夜陪清梦当炉熏。\n寻香若傍阑干晓，定见堆红越鄂君。\n雕玉佩，郁金裙。\n凭谁书叶寄朝云。\n兰芽九畹虽清绝，也要芳心伴小醺。", 
    "rhythmic": "鹧鸪天"
  }, 
  {
    "author": "李吕", 
    "content": "射虎南山，断蛟北海，恍如梦中。\n念少年豪气，霜寒一剑，清时功业，月满雕弓。\n年去年来成底事，已一半消磨成老翁。\n那堪更，病为城绕，愁作兵攻。\n无。\n慵语西风。\n正独倚危阑送塞鸿。\n道酒能消遣，酒因病减，歌能消遣，歌为愁浓。\n大造不将炉冶去，□万卷诗书宁愤穷。\n都休问，且试弹绿绮，闲和秋虫。", 
    "rhythmic": "沁园春"
  }, 
  {
    "author": "李吕", 
    "content": "山雨喜开霁，爽气涤烦襟。\n晚秋丹叶飘坠，篱菊散黄金。\n徙倚关河凝望，回首光阴轻驶，倏忽二毛侵。\n须信人间世，莫放酒杯深。\n一星子，名与利，漫浮沈。\n塞翁祸福无定，此理古犹今。\n妙处只应亲到，外物从渠舒卷，出处我无心。\n袖手无新语，洗耳听清音。", 
    "rhythmic": "水调歌头"
  }, 
  {
    "author": "李吕", 
    "content": "一岁光阴寒共暑。\n一日光阴，只个朝还暮。\n有物分明能唤寤。\n晚钟晨角君听取。\n扰扰胶胶劳百虑。\n究竟思量，没个相干处。", 
    "rhythmic": "凤栖梧・蝶恋花"
  }, 
  {
    "author": "李吕", 
    "content": "去岁天涯，一灯闲作幽窗伴。\n酒来须满。\n不待旁人劝。\n今岁天涯，又是年华晚。\n凄凉惯。\n问天不管。\n只我何曾管。", 
    "rhythmic": "点绛唇"
  }, 
  {
    "author": "李吕", 
    "content": "眼尾。\n寄深意。\n一点兰膏红破蕊。\n钿窝浅浅双痕媚。\n背面银床斜倚。\n烛花先报今宵喜。\n管定知人心里。", 
    "rhythmic": "调笑令"
  }, 
  {
    "author": "李吕", 
    "content": "归晚。\n思何限。\n玉坠金偏云鬓乱。\n伤春谁作嬉游伴。\n只有飞来花片。\n几回愁映眉山远。\n总被东风惊散。", 
    "rhythmic": "调笑令"
  }, 
  {
    "author": "李吕", 
    "content": "春尽。\n敛新闷。\n暗傍银屏撩绿鬓。\n攒眉不许旁人问。\n帘外冷红成阵。\n银挑尽睡未肯。\n肠断秦郎归信。", 
    "rhythmic": "调笑令"
  }, 
  {
    "author": "李吕", 
    "content": "花底。\n锦铺地。\n绣浪琼枝光似洗。\n一心长在金盆里。\n翠袖懒遮纤指。\n珠玑满斗犹慵起。\n过尽红楼春睡。", 
    "rhythmic": "调笑令"
  }, 
  {
    "author": "李吕", 
    "content": "含怨。\n两颦浅。\n羽髻云鬟低玉燕。\n绿沈香底金鹅扇。\n隐隐花枝轻颤。\n当筵不放红云转。\n正是玉壶春满。", 
    "rhythmic": "调笑令"
  }, 
  {
    "author": "李吕", 
    "content": "家在宋墙东畔住，流莺时送芳音。\n窃香解佩两沈沈。\n都缘些子事，过却许多春。\n日上花梢初睡起，绣衣闲纵金针。\n错将黄晕压檀心。\n见人羞不语，偷把泪珠匀。", 
    "rhythmic": "临江仙"
  }, 
  {
    "author": "李吕", 
    "content": "参横月落闻街鼓。\n指杨柳、天边路。\n冷澹梨花啼玉箸。\n五云芝检，八花砖影，稳上鳌头去。\n吹箫台冷秦云暮。\n玉勒嘶风弄娇步。", 
    "rhythmic": "青玉案"
  }, 
  {
    "author": "陈从古", 
    "content": "日借轻黄珠缀露。\n困倚东风，无限娇春处。\n看尽夭红浑谩语。\n淡妆偏称泥金缕。\n不共铅华争胜负。\n殿後开时，故欲寻春去。\n去似朝霞无定所。\n那堪更著催花雨。", 
    "rhythmic": "蝶恋花"
  }, 
  {
    "author": "姚宽", 
    "content": "斜阳山下明金碧。\n画楼返照融春色。\n睡起揭帘旌。\n玉人蝉鬓轻。\n无言空伫立。\n花落东风急。\n燕子引愁来。\n眉心那得开。", 
    "rhythmic": "菩萨蛮"
  }, 
  {
    "author": "姚宽", 
    "content": "梦中不记江南路。\n玉钗翠鬓惊春去。\n午醉晚来醒。\n暝烟花上轻。\n红绡空泪。\n锦字凭谁寄。\n衫薄暧香销。\n相思云水遥。", 
    "rhythmic": "菩萨蛮"
  }, 
  {
    "author": "姚宽", 
    "content": "毵毵杨柳绿初低。\n澹澹梨花开未齐。\n楼上情人听马嘶。", 
    "rhythmic": "怨王孙・忆王孙"
  }, 
  {
    "author": "姚宽", 
    "content": "郎如陌上尘，妾似堤边絮。\n相见两悠扬，踪迹无寻处。\n酒面扑春风，泪眼零秋雨。\n过了别离时，还解相思否。", 
    "rhythmic": "生查子"
  }, 
  {
    "author": "姚宽", 
    "content": "苹页烟深，荷花露湿。\n碧芦红蓼秋风急。\n采菱渡口日将沈，飞鸿楼上人空立。\n彩凤难双，红绡暗泣。\n回纹未剪吴刀涩。\n梦云归处不留踪，厌厌一夜凉蟾入。", 
    "rhythmic": "踏莎行"
  }, 
  {
    "author": "刘珙", 
    "content": "南郭新居，忆乡社、久成疏隔。\n乘暇日、风吹衣袂，花迎村陌。\n果核难豚张燕豆，儿童父老聊宾席。\n想笋舆、到处水增光，山添色。\n应情念，天涯侄。\n随官牒，飘萍迹。\n叹离多聚少，感今思昔。\n鬓影羞临湘水绿，梦魂常对屏山碧。\n凭画栏、搔首望归云，情无极。", 
    "rhythmic": "满江红"
  }, 
  {
    "author": "黄格", 
    "content": "富贵不难致，名节几人全。\n渡江龙化，於今，五十有三年。\n历数朝堂诸老，谁似武夷仙伯，操行老弥坚。\n吾道适中否，一柱独擎天。\n湖南北，江左右，屡藩宣。\n韩公城下，烽火静、米斗三钱。\n人愿公归台鼎，我愿公归中隐，九老要齐肩。\n岁岁祝公寿，风月伴梅仙。", 
    "rhythmic": "水调歌头"
  }, 
  {
    "author": "汤思退", 
    "content": "画船横绝湖波练。\n更上雕鞍穷翠。\n霜橘半垂黄。\n征衣尽日香。\n钟声云外听。\n金界青松映。\n何处是华山。\n峰峦杳霭间。", 
    "rhythmic": "菩萨蛮"
  }, 
  {
    "author": "张仲宇", 
    "content": "送过雕梁旧燕。\n听到妆楼新雁。\n菊讯一何迟，倒尽清樽谁伴。\n魂断。\n魂断。\n人与暮云俱远。", 
    "rhythmic": "如梦令"
  }, 
  {
    "author": "李流谦", 
    "content": "菊露晴黄，枫霜晚翠。\n重阳气候偏如此。\n异乡牢落怕登临，吾家落照飞云是。\n举扇尘低，脱巾风细。\n灵苗医得人憔悴。\n灯前点检欠谁人，惟有断鸿知此意。", 
    "rhythmic": "踏莎行"
  }, 
  {
    "author": "李流谦", 
    "content": "老插黄花不称。\n节物撩人且任。\n破帽略遮阑，嫌见星星越甚。\n不饮。\n不饮。\n和取蜂愁蝶恨。", 
    "rhythmic": "如梦令"
  }, 
  {
    "author": "李流谦", 
    "content": "正红疏绿密，浪软波肥，放舟时节。\n载地擎天，识堂堂人杰。\n万里长江，百年骄虏，只笑谈烟灭。\n葭苇霜秋，楼船月晓，渔樵能说。\n分陕功成，沙堤归去，衮绣光浮，两眉黄彻。\n了却中兴，看这回勋业。", 
    "rhythmic": "醉蓬莱"
  }, 
  {
    "author": "李流谦", 
    "content": "轻暑单衣四月天。\n重来间屈指，惜流年。\n人间何处有神仙。\n安排我，花底与尊前。\n争道使君贤。\n笔端驱万马，驻平川。", 
    "rhythmic": "小重山"
  }, 
  {
    "author": "李流谦", 
    "content": "相知元早来何暮。\n社燕送、秋鸿去。\n春草春波愁目注。\n酒香花韵，绮谭妍唱，怎不思量住。\n虚无指点骑鲸路。\n个是骚人不凡处。", 
    "rhythmic": "青玉案"
  }, 
  {
    "author": "李流谦", 
    "content": "一春不识春风面。\n都为慵开眼。\n荼シ雪白牡丹红。\n犹及尊前一醉、赏芳。\n东君又是匆匆去。\n我亦无多住。\n四年薄宦老天涯。\n闲了故园多少、好花枝。", 
    "rhythmic": "虞美人"
  }, 
  {
    "author": "李流谦", 
    "content": "一翦秋光，阿谁洗得无纤滓。\n冰盘彻底。\n人也清如此。\n万里归来，著个斑衣戏。\n慈颜喜。\n问君不醉。\n更遣何人醉。", 
    "rhythmic": "点绛唇"
  }, 
  {
    "author": "李流谦", 
    "content": "万绿压庭柯，雨晴烟润。\n三尺金猊麝微喷。\n百花香暖，酿作九霞仙酝。\n祝君如此酒，年年饮。\n插额汉貂，垂腰苏印。\n趁取如今未华鬓。\n三茅兄弟，总有丹台名姓。\n蟠桃熟也未，教人问。", 
    "rhythmic": "感皇恩"
  }, 
  {
    "author": "李流谦", 
    "content": "晓日帘栊初破睡，宝鸭宿薰浓。\n笑指图中鹤发翁。\n仙骨宛然同。\n万里郎官遥上寿，五马茜衫红。", 
    "rhythmic": "武陵春"
  }, 
  {
    "author": "李流谦", 
    "content": "行不记。\n贪看远峰颦翠。\n风约柳花吹又起。\n故黏行客袂。\n老大浑无欢意。\n不为伤春憔悴。\n茅屋数间修竹里。\n日长春睡美。", 
    "rhythmic": "谒金门"
  }, 
  {
    "author": "李流谦", 
    "content": "空伫立。\n又是冷烟寒食。\n开尽荼シ都一色。\n东风吹更白。\n我是纶竿倦客。\n道上行人不识。\n著取蓑衣拈短笛。\n沙鸥应认得。", 
    "rhythmic": "谒金门"
  }, 
  {
    "author": "李流谦", 
    "content": "春又晚。\n杨柳晓莺啼断。\n落尽残红馀片片。\n风狂都不管。\n作客惟嫌酒浅。\n未敌闲愁一半。\n人与青山谁近远。\n可怜春梦短。", 
    "rhythmic": "谒金门"
  }, 
  {
    "author": "李流谦", 
    "content": "山数尺。\n江草江波同碧。\n晚雨吹风才数滴。\n行人心更急。\n漠漠疏烟如织。\n遮断客愁不得。\n肠断故园无信息。\n灯花闲手剔。", 
    "rhythmic": "谒金门"
  }, 
  {
    "author": "李流谦", 
    "content": "东南应眷倚。\n当年丽绝，今其馀几。\n云锦飘香，好在藕花十里。\n六月长安徂暑，只一雨、滂沱都洗。\n君好为。\n携将苏醒，三吴生齿。\n总道秦蜀讴吟，但消得雍容，笑谈而致。\n稍待秋风，也拟买舟东逝。\n收拾尘编蠹简，更饱看、江山奇伟。\n歌盛美。\n远送往趋天陛。", 
    "rhythmic": "玉漏迟"
  }, 
  {
    "author": "李流谦", 
    "content": "归去来兮，吾归何处，旧山闲却岷峨。\n雪堂重到，但觉客愁多。\n来往真成底事，人应笑、我亦狂歌。\n凭阑久，云东不至，举盏酹东坡。\n少年，浑妄意，斗冲剑气，雷化龙梭。\n到如今，翻羡白鸟沧波。\n松柏皆吾手种，依然□、烟蕊霜柯。\n君知否，人间尘事，元不到渔蓑。", 
    "rhythmic": "满庭芳"
  }, 
  {
    "author": "李流谦", 
    "content": "痴本无绦，闷宁有火。\n都是你，自缠自锁。\n高来也可。\n低来也可。\n这宇宙，何曾碍你一个。\n休说荣枯，强分物我。\n惺惺地，要须识破。", 
    "rhythmic": "人娇"
  }, 
  {
    "author": "李流谦", 
    "content": "云窗雾阁，尘满题诗处。\n枝上流莺解人语。\n道别来，知否瘦尽花枝，春不管，更遣何人管取。\n平生鸥鹭性，细雨疏烟，惯了江头自来去。\n不见鹊桥旁，只为隔年，翻赢得、年年风露。\n便学得、无情海中潮，纵一日两回，如何凭据。", 
    "rhythmic": "洞仙歌"
  }, 
  {
    "author": "李流谦", 
    "content": "生别有相逢，死别无消息。\n说著从前总是愁，只是不相忆。\n月堕半窗寒，梦里分明识。\n却似人不忆他，花露盈盈湿。", 
    "rhythmic": "卜算子"
  }, 
  {
    "author": "李流谦", 
    "content": "江涨解网雨，衣润熟梅天。\n高人何事，乘兴来寄五湖船。\n才听咚咚叠奏，呕轧撸声声齐发，几别故州山。\n转盼青楼杪，已在碧云端。\n渡头月，临晚霁，泊清湾。\n水空天静，高下相应总团。\n遥想吾家更好，尽唤儿曹泛扫，欣赏共婵娟。\n应念思归客，对此不成眠。", 
    "rhythmic": "水调歌头"
  }, 
  {
    "author": "李流谦", 
    "content": "薄日烘晴，轻烟笼晓，春风绣出林塘。\n笑溪桃，并坞杏，忒煞寻常。\n东君处，没他後、成甚风光。\n翠深深，谁教入骨，夜来过雨淋浪。", 
    "rhythmic": "于飞乐"
  }, 
  {
    "author": "李流谦", 
    "content": "色似腊梅浑浅，香如卜微清。\n更张绿幄蔽轻盈。\n巧著工夫斗钉。\n露页涓涓月晓，风英点点秋晴。\n江南江北可经行。\n梦到吴王香径。", 
    "rhythmic": "西江月"
  }, 
  {
    "author": "李流谦", 
    "content": "素娥作意失幽期。\n我自不凭伊。\n举杯重叹，帖云微笑，应道人痴。\n如今老去无情绪，只有睡相宜。\n建溪一啜，木樨数翦，酒醒归时。", 
    "rhythmic": "眼儿媚"
  }, 
  {
    "author": "李流谦", 
    "content": "相思两地费三年。\n明月几回圆。\n鸥鸟不知许事，清江仍绕青山。", 
    "rhythmic": "朝中措"
  }, 
  {
    "author": "李流谦", 
    "content": "玉林照坐。\n簌簌花微堕。\n春院静，烟扉锁。\n黛轻妆未试，红淡唇微破。\n清瘦也，算应都是风流过。\n把盏对横枝，尚忆年时个。\n人不见，愁无那。\n绕林霜掠袂，嚼蕊香黏唾。\n清梦断，更随月色禁持我。", 
    "rhythmic": "千秋岁"
  }, 
  {
    "author": "李流谦", 
    "content": "吴波亭畔千行柳。\n直恁留人久。\n晚来船槛再三凭。\n又是一钩新月、照江心。\n故人有约何时到。\n白地令人老。\n只愁酒尽更谁赊。\n一段闲愁无计、奈何他。", 
    "rhythmic": "虞美人"
  }, 
  {
    "author": "洪迈", 
    "content": "雨涩风悭，双溪、几曾洋溢。\n长长是、非霞散绮，岫云凝碧。\n修禊欢游今不讲，流觞故事何从觅。\n待它时、水到却寻盟，筹输一。\n燕舞倦，莺吟毕。\n春肯住，才明日。\n池塘波绿皱，小荷争出。\n童子舞雩浑怅望，吾人提笔谁飘逸。\n记去年，修竹暮天寒，无踪迹。", 
    "rhythmic": "满江红"
  }, 
  {
    "author": "洪迈", 
    "content": "绮席流欢欢正洽，高楼佳气重重。\n钗头小篆烛花红。\n直须将喜事，来报主人公。\n桂月十分春正半，广寒宫殿葱葱。\n娥相对曲阑东。\n云梯知不远，平步蹑东风。", 
    "rhythmic": "临江仙"
  }, 
  {
    "author": "洪迈", 
    "content": "寒日短，草露朝。\n仙鹤下，梦云归。\n大椿亭畔苍苍柳，怅无由、挽住天衣。\n昭阳深，暝鸦飞。", 
    "rhythmic": "导引"
  }, 
  {
    "author": "洪迈", 
    "content": "尧传舜，盛事千古难并。\n回龙驭，辞凤掖，北内别有蓬瀛。\n为天子父，册鸿名。\n万年千岁福康宁。\n春秋不说楚冥灵。\n莱衣彩戏，汉殿玉卮轻。\n宸游今不见，烟外落霞明。\n前回丁未，雾塞神京。\n正同符、光武中兴。\n擎天独力扶倾。\n定宗庙，保河山，乾坤整顿庚庚。\n功成了，脱屣遗荣。\n访崆峒、空与丹庭。\n笑挹尘寰、不留行。", 
    "rhythmic": "六州"
  }, 
  {
    "author": "洪迈", 
    "content": "璧门双阙转苍龙。\n德寿俨祗宫。\n轩屏正坐，天子亲拜天公。\n仪绅笏，罗鹭，粲庭中。\n仙家欢不尽，人世寿无穷。\n谁知云路，玉京成就，催返璇穹。\n转手万缘空。\n见说烟霄好处，不与下方同。\n尘合雾迷。\n笙箫寥寂，楼阁玲珑。\n中兴大业，巍巍稽古成功。\n事去孤鸿。\n忍听宵柝晨锺。\n灵举驾，素帏低，杳庞茸。\n渐江潮，万神护，川後滋恭。\n因山祗事，崔嵬禹穴，此日重逢。\n柏城封。", 
    "rhythmic": "十二时・忆少年"
  }, 
  {
    "author": "洪迈", 
    "content": "院落深沈，池塘寂静。\n帘钩卷上梨花影。\n宝筝拈得雁难寻，篆香消尽山空冷。\n钗凤斜，鬓蝉不整。\n残红立褪慵看镜。\n杜鹃啼月一声声，等闲又是三春尽。", 
    "rhythmic": "踏莎行"
  }, 
  {
    "author": "赵缩手", 
    "content": "损屋一间儿。\n好与支持。\n休教风雨等闲欺。\n觅个带修安稳路，休遣人知。\n须是着便宜。\n运转临时。\n祆知险里却防危。\n透得玄关归去路，方步云梯。", 
    "rhythmic": "浪淘沙"
  }, 
  {
    "author": "张风子", 
    "content": "咄哉牛儿，心壮力壮，几人能可牵系。\n为爱原上，娇嫩草萋萋。\n只管侵青逐翠，奔走後、岂顾群迷。\n争知道，山遥水远，回首到家迟。\n牧童，能有智，长绳牢把，短梢高携。\n任从它，入泥入水无为。\n我自心调步稳，青松下、横笛长吹。\n当归处，人牛不见，正是月明时。", 
    "rhythmic": "满庭芳"
  }, 
  {
    "author": "张珍奴", 
    "content": "", 
    "rhythmic": "失调名"
  }, 
  {
    "author": "洪惠英", 
    "content": "梅花似雪。\n刚被雪来相挫折。\n雪里梅花。\n无限精神总属他。\n梅花无语。\n只有东君来作主。\n传语东君。\n且与梅花作主人。", 
    "rhythmic": "减字木兰花"
  }, 
  {
    "author": "何作善", 
    "content": "草草杯盘访玉人。\n灯花呈喜座添春。\n邀郎觅句要奇新。\n黛浅波娇情脉脉，云轻柳弱意真真。\n从今风月属闲人。", 
    "rhythmic": "浣溪沙"
  }, 
  {
    "author": "刘之翰", 
    "content": "凉露洗金井，一叶下梧桐。\n谪仙浪游，何事华发作诗翁。\n乌帽萧萧一幅，坐对清泉白石，矫首抚长松。\n独鹤归来晚，声在碧霄中。\n神仙宅，留玉节，驻金狨。\n黔南一道，十万貔虎控雕弓。\n笑折碧荷倒影，自唱采莲新曲，词句满秋风。\n剑佩八千岁，长入大明宫。", 
    "rhythmic": "水调歌头"
  }, 
  {
    "author": "周某", 
    "content": "", 
    "rhythmic": "失调名"
  }, 
  {
    "author": "太学诸生", 
    "content": "洪迈被拘留。\n稽首垂哀告彼酋。\n七日忍饥犹不耐，堪羞。\n苏武争禁十九秋。\n厥父既无谋。\n厥子安能解国忧。\n万里归来夸舌辨，村牛。\n好摆头时便摆头。", 
    "rhythmic": "南乡子"
  }, 
  {
    "author": "仪珏", 
    "content": "", 
    "rhythmic": "失调名"
  }, 
  {
    "author": "袁去华", 
    "content": "云冻鸟飞灭，春意著林峦。\n娥何事，醉撼瑞叶落人间。\n斜入酒楼歌处，微褪茅檐烟际，窗户漾光寒。\n西帝游何许，翳凤更骖鸾。\n玉楼耸，银海眩，倚阑干。\n渔蓑江上归去，浑胜画图看。\n三嗅疏枝冷蕊，索共梅花一笑，相对两无言。\n月影黄昏里，清兴绕吴山。", 
    "rhythmic": "水调歌头"
  }, 
  {
    "author": "袁去华", 
    "content": "吴门古都会，畴昔记曾游。\n轻帆卸处，西风吹老白苹洲。\n试觅姑苏台榭，尚想吴王宫阙，陆海跨鳌头。\n西子竟何许，水殿漫凉秋。\n画图中，烟际寺，水边楼。\n叫云横玉，须臾三弄不胜愁。\n兴废都归闲梦，俯仰已成陈迹，家在泽南州。\n有恨向谁说，月涌大江流。", 
    "rhythmic": "水调歌头"
  }, 
  {
    "author": "袁去华", 
    "content": "天下最奇处，绿水照朱楼。\n三高仙去，白头千古想风流。\n跨海晴虹垂饮，极目沧波无际，落日去渔舟。\n苹末西风起，橘柚洞庭秋。\n记当年，携长剑，觅封侯。\n而今憔悴长安，客里叹淹留。\n回首洪崖西畔，随分生涯可老，卒岁不知愁。\n做个终焉计，谁羡五湖游。", 
    "rhythmic": "水调歌头"
  }, 
  {
    "author": "袁去华", 
    "content": "一叶堕金井，秋色满蟾宫。\n婵娟影里，玉箫吹断碧芙蓉。\n缭绕宫墙千雉，森耸觚双阙，缥缈五云中。\n郁郁葱葱处，佳气夜如虹。\n日华边，江海客，每从容。\n青钱万选，北门东观会留侬。\n堪叹搏沙一散，今夜扁舟何许，红蓼碧芦丛。\n无地寄愁绝，把酒酹西风。", 
    "rhythmic": "水调歌头"
  }, 
  {
    "author": "袁去华", 
    "content": "笔阵万人敌，风韵玉壶冰。\n文章万丈光焰，论价抵连城。\n小试冯川三异，无数成阴桃李，寒谷自春生。\n奏牍三千字，晁董已销声。\n玺书下，天尺五，运千龄。\n长安知在何处，指点日边明。\n看取纶巾羽扇，静扫神州赤县，功业小良平。\n翻笑凌烟阁，双鬓半星星。", 
    "rhythmic": "水调歌头"
  }, 
  {
    "author": "袁去华", 
    "content": "雄跨洞庭野，楚望古湘州。\n何王台殿，危基百尺自西刘。\n尚想霓旌千骑，依约入云歌吹，屈指几经秋。\n叹息繁华地，兴废两悠悠。\n登临处，乔木老，大江流。\n书生报国无地，空白九分头。\n一夜寒生关塞，万里云埋陵阙，耿耿恨难休。\n徙倚霜风里，落日伴人愁。", 
    "rhythmic": "水调歌头"
  }, 
  {
    "author": "袁去华", 
    "content": "鸟影度疏木，天势入平湖。\n沧波万顷，轻风落日片帆孤。\n渡口千章云木，苒苒炊烟一缕，人在翠微居。\n客里更愁绝，回首忆吾庐。\n功名事，今老矣，待何如。\n拂衣归去，谁道张翰为莼鲈。\n且就竹深荷静，坐看山高月小，剧饮与谁俱。\n长啸动林木，意气欲凌虚。", 
    "rhythmic": "水调歌头"
  }, 
  {
    "author": "袁去华", 
    "content": "蕊珠宫女弄幽妍，初著春心娇小。\n自白真香，浑胜似、姑射冰肌窈窕。\n带雪茅檐，临溪篱落，占却春多少。\n天寒日暮，有人愁绝行绕。\n长记流水桥边，雨晴烟淡，袅一枝清晓。\n梦想经年开病眼，把酒风前一笑。\n花骨娇多，不禁人觑，只怕轻飞了。\n无端羌管，夜阑声入云杪。", 
    "rhythmic": "念奴娇"
  }, 
  {
    "author": "袁去华", 
    "content": "水边篱落独横枝，苒苒风烟岑寂。\n踏雪寻芳村路永，竹屋西头遥识。\n蕙草香销，小桃红未，醉眼惊春色。\n罗浮何处，断肠无限陈迹。\n憔悴素脸朱唇，天寒日暮，倚琅无力。\n岁晚天涯驿使远，难寄江南消息。\n自笑平生，怜清惜淡，故国曾亲植。\n百花虽好，问还有恁标格。", 
    "rhythmic": "念奴娇"
  }, 
  {
    "author": "袁去华", 
    "content": "竹阴窗户荐微凉，积雨郊墟新霁。\n万里飞云都过尽，天阙星河如洗。\n檐隙风来，流萤飘堕，苒苒还飞起。\n魂清骨冷，坐来衣润空翠。\n勘笑丘壑闲身，儒冠相误，著青衫朝市。\n功业君看清镜里，两鬓于今如此。\n身外纷纷，倘来适去，到了成何事。\n人生一世，种瓜何处无地。", 
    "rhythmic": "念奴娇"
  }, 
  {
    "author": "袁去华", 
    "content": "满城风雨近重阳，云卷天空垂幕。\n林表初阳光似洗，屋角呼晴双鹊。\n香泽方熏，烘帘初下，森森霜华薄。\n发妆酒暖，人须要同酌。\n老手为拂春山，休夸京兆扫，宫眉难学。\n客里清欢随分有，争似还家时乐。\n料得厌厌，云窗深锁，宽尽黄金约。\n不堪重省，泪和灯烬偷落。", 
    "rhythmic": "念奴娇"
  }, 
  {
    "author": "袁去华", 
    "content": "一番雨过一番凉，秋入苍崖青壁。\n昼日多阴，还又是、重九飘零江国。\n瘦水鳞鳞，长烟袅袅，枫叶千林赤。\n南山入望，为谁依旧佳色。\n随分绿酒黄花，联镳飞盖，总龙山豪客。\n人世高歌狂笑外，扰扰於身何得。\n短发萧萧，风吹乌帽，醉里从侧。\n明年虽健，未知何处相忆。", 
    "rhythmic": "念奴娇"
  }, 
  {
    "author": "袁去华", 
    "content": "晚来侧侧清寒，冻云万里回飞鸟。\n故园梦断，单于吹罢，房栊易晓。\n西帝神游，万妃缟袂，相看一笑。\n泛扁舟乘兴，蹇驴觅句，山阴曲、霸陵道。\n舞态随风窈窕。\n任穿帘，儿童休扫。\n洛阳高卧，萧条门巷，悄无人到。\n供断诗愁，夜窗还共，陈编相照。\n念寒梅映水，匀妆弄粉，与谁争好。", 
    "rhythmic": "水龙吟"
  }, 
  {
    "author": "袁去华", 
    "content": "汉家经略中原，上游眷此喉衿地。\n风行雷动，无前伟绩，伊谁扬厉。\n玉帐筹边，绣衣给，江上增气。\n自武侯蜕迹，羊公缓带，功名事、更谁继。\n方□长驱万里。\n笑谈间、生擒元济。\n非熊未兆，封留终在，同功异世。\n刻就丰碑，万山直下，不须沈水。\n要追攀二雅，流传千古，属骚人记。", 
    "rhythmic": "水龙吟"
  }, 
  {
    "author": "袁去华", 
    "content": "汉江流入苍烟，戍楼吊古临无地。\n清霜初肃，鹰扬隼击，青霄凌厉。\n新雁声中，夕阳影里，千崖秋气。\n念东篱采菊，龙山落帽，风流在、尚堪继。\n引满松醪径醉。\n诵坡仙、临漳宵济。\n茱萸细看，明年谁健，空悲身世。\n儿辈何知，更休说似，登山临水。\n那纷纷毁誉，耳边风过，我何曾记。", 
    "rhythmic": "水龙吟"
  }, 
  {
    "author": "袁去华", 
    "content": "雨送凉来，风将云去，晚天千顷玻璃。\n婵娟依旧，出海较些迟。\n玉兔秋毫可数，疏星外、乌鹊南飞。\n今何夕，空浮大白，一笑共谁持。\n团栾，成露坐，云鬟香雾，玉臂清辉。\n任短髭争挽，问我归期。\n三弄楼头长笛，愁人处、休苦高吹。\n沈吟久，颐细数，四十九年非。", 
    "rhythmic": "满庭芳"
  }, 
  {
    "author": "袁去华", 
    "content": "麦陇黄轻，桑畴绿暗，野桥新碧泱泱。\n怕春归去，莺语燕飞忙。\n风定闲花自落，穿幽径、拾蕊寻香。\n曾来处，孤云翠壁，依旧挂斜阳。\n客愁，知几许，唯思径醉，谁与持觞。\n料文君衣带，为我偷长。\n苦忆新晴昼永，闲相伴、刺绣明窗。\n何时得，西风夜雨，枕簟共新凉。", 
    "rhythmic": "满庭芳"
  }, 
  {
    "author": "袁去华", 
    "content": "马上催归，枕边唤起，谢他闲管闲愁。\n正难行处，云木叫钩。\n似笑天涯倦客，区区地、著甚来由。\n真怜我，提壶劝饮，一醉散千忧。\n人生，谁满百，闲中最乐，饱外何求。\n算苦无官况，莫要来休。\n住个溪山好处，随缘老、蜡屐渔舟。\n虽难比，东山绿野，得似个优游。", 
    "rhythmic": "满庭芳"
  }, 
  {
    "author": "袁去华", 
    "content": "香雾空，檐牙外、流萤自照。\n夜向久、明河东畔，电飞云绕。\n错落疏星垂屋角，须臾万弩鸣林杪。\n渐翠竹、苍梧嫩凉生，惊秋早。\n人语静，签声杳。\n珍簟冷，纱厨小。\n想云窗依旧，梦寻难到。\n雁足空来书断绝，眉头顿著愁多少。\n纵细写、琴心有谁知，朱弦悄。", 
    "rhythmic": "满江红"
  }, 
  {
    "author": "袁去华", 
    "content": "画栋珠帘，临无地、沧波万顷。\n云尽敛、西山横翠，半江沈影。\n斜日明边回白鸟，晚烟深处迷渔艇。\n听棹歌、游女采莲归，声相应。\n愁似织，人谁省。\n情纵在，欢难更。\n满身香犹是，旧时笋令。\n宦海归来尘扑帽，酒徒散尽霜侵鬓。\n最愁处、独立咏苍茫，西风劲。", 
    "rhythmic": "满江红"
  }, 
  {
    "author": "袁去华", 
    "content": "社雨初晴，烟光暖、吴山滴翠。\n望绛阙、祥云亏蔽，粉垣千雉。\n万柳低垂春似酒，微风不动天如醉。\n遍万井、嬉嬉画图中，欢声里。\n嗟倦客，道傍李。\n看人事，槐根蚁。\n立苍茫俯仰，漫悲身世。\n靖节依然求县令，元龙老去空豪气。\n便乘兴、一叶泛沧浪，吾归矣。", 
    "rhythmic": "满江红"
  }, 
  {
    "author": "袁去华", 
    "content": "晓阴薄。\n隔屋呼晴噪鹊。\n长烟袅、轻素望中，林表初阳照城郭。\n秋容自寂寞。\n清浅溪痕旋落。\n桥虹外，明嶂万重，云木千章映楼阁。\n天涯信飘泊。\n漫水绕郴山，尺素难托。\n文园多病宽衣索。\n最长笛声断，画阑凭暖，黄昏前後况味恶。\n甚良宵闲却。\n辽邈。\n误行乐。\n料恨寄徽弦，心倦梳掠。\n西风满院垂帘幕。", 
    "rhythmic": "兰陵王"
  }, 
  {
    "author": "袁去华", 
    "content": "小桥直。\n林表遥岑寸碧。\n斜阳外、霞绚晚空，一目千里总佳色。\n初寒遍泽国。\n投老依然是客。\n功名事，云散鸟飞，匣里青萍漫三尺。\n重来怆陈迹。\n又水褪沙痕，风满帆席。\n鲈肥莼美曾同食。\n听虚阁松韵，古墙竹影，参差犹记过此驿。\n傍溪南山北。\n悲恻。\n暗愁积。\n拥绣被焚香，谁伴孤寂。\n追寻恩怨无穷极。", 
    "rhythmic": "兰陵王"
  }, 
  {
    "author": "袁去华", 
    "content": "柴桑高隐，邱壑岁寒姿。\n北窗下，羲黄上，古人期。\n俗人疑。\n束带真难事，赋归去，吾庐好，斜川路，携筇杖，看云飞。\n六翮冥冥高举，青霄外、缴何施。\n且流行坎止，人世任相违。\n采菊东篱。\n正悠然、见南山处，无穷景，与心会，有谁知。\n琴中趣，杯中物，醉中诗。\n可忘机。\n一笑骑鲸去，向千载，赏音稀。\n嗟倦翼，瞻遗像，是吾师。\n门外空馀衰柳，摇疏翠、斜日辉辉。", 
    "rhythmic": "六州歌头"
  }, 
  {
    "author": "袁去华", 
    "content": "郊原初过雨。\n见败叶零乱，风定犹舞。\n斜阳挂深树。\n映浓愁浅黛，遥山眉妩。\n来时旧路。\n尚岩花、娇黄半吐。\n到而今，唯有溪边流水，见人如故。\n无语。\n邮亭深静，下马还寻，旧曾题处。\n无聊倦旅。\n伤离恨，最愁苦。\n纵收香藏镜，他年重到，人面桃花在否。\n念沈沈、小阁幽窗，有时梦去。", 
    "rhythmic": "瑞鹤仙"
  }, 
  {
    "author": "袁去华", 
    "content": "晓来丹枫过雨，净如扫。\n霜空横雁，寒日翻鸦，惊嗟岁月如流，更被酒迷花恼。\n转眼吴霜，点鬓催老。\n细思欢游旧事，还自笑。\n断雨残云，都总似、梦初觉。", 
    "rhythmic": "荔枝香近・荔枝香"
  }, 
  {
    "author": "袁去华", 
    "content": "曲沼朱阑，缭墙翠竹晴昼。\n金万缕、摇摇风柳。\n还是燕子归时，花信来後。\n看淡净洗妆态，梅样瘦。\n春初透。\n尽日明窗相守。\n闲共我焚香，伴伊刺绣。", 
    "rhythmic": "卓牌子近"
  }, 
  {
    "author": "袁去华", 
    "content": "夜来雨。\n赖倩得、东风吹住。\n海棠正妖饶处。\n且留取。\n悄庭户。\n试细听、莺啼燕语。\n分明共人愁绪。\n怕春去。\n佳树。\n翠阴初转午。\n重帘未卷，乍睡起、寂寞看风絮。\n偷弹清泪寄烟波，见江头故人，为言憔悴如许。\n彩笺无数。", 
    "rhythmic": "剑器近"
  }, 
  {
    "author": "袁去华", 
    "content": "□中原望眼，正汉水、接天流。\n渐霁雨虹消，清风面旋，借我凉秋。\n草庐旧三顾处，但孤云、翠壁晚悠悠。\n唯有兰皋解佩，至今犹话离愁。\n迟留。\n叹息此生浮。\n去去老沧洲。\n念岁月侵寻，闲中最乐，饱外何求。", 
    "rhythmic": "木兰花慢"
  }, 
  {
    "author": "袁去华", 
    "content": "正阴阴、夏木听黄鹂，百啭语惺松。\n乍钩窗意适，临池倒影，竹树青葱。\n翠盖红妆窈窕，香引一帘风。\n向晚追凉处，月挂梧桐。\n何处楼头吹笛，渐玉绳低侧，河汉横空。\n想调冰雪藕，清夜与谁同。", 
    "rhythmic": "八声甘州"
  }, 
  {
    "author": "袁去华", 
    "content": "暮雨消烦暑。\n房栊□、顿觉秋意如许。\n天高云杳，山横绀碧，桂华初吐。\n空庭静掩桐阴，更苒苒、流萤暗度。\n记那时、朱户迎风，西厢待月私语。\n佳期易失难重，馀香破镜，虽在何据。\n如今要见，除非是梦，几时曾做。", 
    "rhythmic": "宴清都"
  }, 
  {
    "author": "袁去华", 
    "content": "邃馆金铺半掩，帘幕参差影。\n睡起槐阴转午，鸟啼人寂静。\n残妆褪粉，松髻云慵不整。\n尽无言，手裙带绕花径。\n酒醒时，梦回处，旧事何堪省。\n共载寻春，并坐调筝何时更。", 
    "rhythmic": "倾杯近"
  }, 
  {
    "author": "袁去华", 
    "content": "叶舞殷红，水摇瘦碧，隐约天际帆归。\n寒鸦影里，断雁声中，依然残照辉辉。\n立马看梅。\n试寻香嚼蕊，醉折繁枝。\n山翠扫修眉。\n记人人、蹙黛愁时。\n叹客里、光阴易失，霜侵短鬓，尘染征衣。\n阳台云归後，到如今、重见无期。\n流怨清商，空细写、琴心向谁。\n更难将、愁随梦去，相思惟有天知。", 
    "rhythmic": "长相思"
  }, 
  {
    "author": "袁去华", 
    "content": "吴山新摇落，湖光净、鸥鹭点涟漪。\n望一簇画楼，记沽酒处，几多鸣橹，争趁潮归。\n瑞烟外，缭墙迷远近，飞观耸参差。\n残日衬霞，散成锦绮，怒涛推月，辗上玻璃。\n西风吹残酒，重门闭，深院露下星稀。\n肠断凭肩私语，织锦新诗。", 
    "rhythmic": "风流子"
  }, 
  {
    "author": "袁去华", 
    "content": "篆销馀馥，烛堆残蜡房栊晓。\n寒峭。\n看杏脸羞红、尚娇小。\n游蜂静院落，绿水摇池沼。\n闲绕。\n翠树底、颐听啼鸟。\n愁风怕雨，弹指春光了。\n音信杳。\n最堪恨、归雁过多少。", 
    "rhythmic": "侧犯"
  }, 
  {
    "author": "袁去华", 
    "content": "晓色明窗绮。\n耿残灯、寒生翠幕，鸟啼人起。\n一夜西园新雨过，细草闲花似洗。\n漾澜影、柳塘春水。\n闲昼双飞归来燕，正东风、漫漫吹桃李。\n还是个，闷天气。\n回廊小院帘垂地。\n想连天、芳草萋迷，短长亭外。\n愁到春来依然在，旧事浑如梦里。\n又生怕、人惊憔悴。\n楼上谁家吹长笛，向曲中、说尽相思意。\n三弄处，寸心碎。", 
    "rhythmic": "贺新郎"
  }, 
  {
    "author": "袁去华", 
    "content": "森木蝉初噪，淡烟梅半黄。\n睡起傍檐隙，墙梢挂斜阳。\n鱼跃浮萍破处，碎影颠倒垂杨。\n晚庭谁与追凉。\n清风散荷香。\n望极霞散绮，坐待月侵廊。", 
    "rhythmic": "红林擒近"
  }, 
  {
    "author": "袁去华", 
    "content": "江枫秋老。\n晓来红叶如扫。\n暮雨生寒，正北风低草。\n宾鸿早。\n乱半川残照。\n伤怀抱。\n记西园饮处，微云弄月，梅花人面争好。\n路长信杳。\n度日房栊悄。\n还是黄昏到。", 
    "rhythmic": "垂丝钓"
  }, 
  {
    "author": "袁去华", 
    "content": "弱柳丝千缕。\n嫩黄匀遍鸦啼处。\n寒入罗衣春尚浅，过一番风雨。\n问燕子来时，绿水桥边路。\n曾画楼、见个人人否。\n料静掩云窗，尘满哀弦危柱。\n庾信愁如许。\n为谁都著眉端聚。\n独立东风弹泪眼，寄烟波东去。\n念永昼春闲，人倦如何度。", 
    "rhythmic": "安公子"
  }, 
  {
    "author": "袁去华", 
    "content": "蕊珠宫阙，西帝陈嫔御。\n语笑梦中香，叹罗浮、几番春暮。\n江南岁晚，垂地冻云黄，修竹外，一枝斜，流水桥边路。\n小桃半吐。\n羞得无藏处。\n不怕雪霜欺，最难禁、豪风横雨。\n当年诗兴，犹自记扬州，今老矣，客天涯，还认何郎否。", 
    "rhythmic": "蓦山溪"
  }, 
  {
    "author": "袁去华", 
    "content": "东风吹恨著眉心。\n金约瘦难任。\n西窗翦烛浑如梦，最愁处、南陌分襟。\n香歇绣囊，尘生罗幌，憔悴到如今。\n小花幽院夜沈沈。\n凉月转槐阴。", 
    "rhythmic": "一丛花"
  }, 
  {
    "author": "袁去华", 
    "content": "江上西风晚。\n野水兼天远。\n云衣拖翠缕，易零乱。\n见柳叶满梢，秀色惊秋变。\n百岁今强半。\n两鬓青青，尽著吴霜偷换。\n向老来、功名心事懒。\n客里愁难遣。\n乍飘泊、有谁管。", 
    "rhythmic": "雨中花・夜行船"
  }, 
  {
    "author": "袁去华", 
    "content": "春索寞。\n楼上晚来风恶。\n午醉初醒罗袖薄。\n护寒添翠幕。\n愁里花时过却。\n闲处泪珠偷落。\n憔悴只羞人问著。\n镜中还自觉。", 
    "rhythmic": "谒金门"
  }, 
  {
    "author": "袁去华", 
    "content": "深院闭。\n漫漫东风桃李。\n芳草萋迷烟雨细。\n秦楼何处是。\n还是伤春意味。\n闲却踏青天气。\n折得海棠双蒂子。\n无言心自喜。", 
    "rhythmic": "谒金门"
  }, 
  {
    "author": "袁去华", 
    "content": "春寂寂。\n尽日蜂寻窗隙。\n隔叶黄鹂声历历。\n满庭芳草碧。\n相对熏炉象尺。\n新睡觉来无力。\n几日郎边无信息。\n闲拈双六掷。", 
    "rhythmic": "谒金门"
  }, 
  {
    "author": "袁去华", 
    "content": "归鸟急。\n照水斜阳红湿。\n篷底夜凉风露入。\n藕花香习习。\n点滴城头漏涩。\n凄断草间虫泣。\n新恨旧愁眉上集。\n月斜还伫立。", 
    "rhythmic": "谒金门"
  }, 
  {
    "author": "袁去华", 
    "content": "烟水阔。\n夜久风生苹末。\n东舫西船人语绝。\n四更山吐月。\n客里光阴电抹。\n不记离家时节。\n楼上单于听未彻。\n又催征棹发。", 
    "rhythmic": "谒金门"
  }, 
  {
    "author": "袁去华", 
    "content": "云障日。\n檐外雪销残滴。\n画阁红炉窗户窄。\n博山烟穗直。\n酒入横波滟溢。\n羞得梅无颜色。\n乡有温柔元未识。\n更从何处觅。", 
    "rhythmic": "谒金门"
  }, 
  {
    "author": "袁去华", 
    "content": "清汉曲。\n天际落霞孤鹜。\n幽草墙阴秋更绿。\n倚檐三两竹。\n绣被焚香独宿。\n梦绕绿窗华屋。\n何日明眸光射目。\n夜阑更秉烛。", 
    "rhythmic": "谒金门"
  }, 
  {
    "author": "袁去华", 
    "content": "涛翻浪溢。\n调停得、似饧似蜜。\n试一饮、风生两腋。\n更烦襟顿失。\n雾衫儿袖窄。\n出纤纤、自传坐客。", 
    "rhythmic": "金蕉叶"
  }, 
  {
    "author": "袁去华", 
    "content": "行思坐忆。\n知他是、怎生过日。\n烦恼无、千万亿。\n诮将做饭吃。\n旧日轻怜痛惜。\n却如今、怨深恨极。", 
    "rhythmic": "金蕉叶"
  }, 
  {
    "author": "袁去华", 
    "content": "江枫半赤。\n雨初晴、雁空绀碧。\n爱篱落、黄花秀色。\n带零露旋摘。\n向晚西风淡日。\n发萧萧、任从帽侧。", 
    "rhythmic": "金蕉叶"
  }, 
  {
    "author": "袁去华", 
    "content": "沈烟篆曲。\n可庭轩、翠梧荫绿。\n挂晚景、寒林数幅。\n对冰盘莹玉。\n印枕娇红透肉。\n眼偷垂、睡犹未足。", 
    "rhythmic": "金蕉叶"
  }, 
  {
    "author": "袁去华", 
    "content": "嫩凉新霁。\n明月光如洗。\n长笛一声烟际起。\n人在危楼独倚。\n夜深风露娟娟。\n抱琴谁和流泉。\n只有乘鸾仙子，见人愁绝无眠。", 
    "rhythmic": "清平乐"
  }, 
  {
    "author": "袁去华", 
    "content": "春愁错莫。\n风定花犹落。\n斗草踏青闲过却。\n乳燕鸣鸠自乐。\n行人江北江南。\n满庭萱草毵毵。\n且恁亡忧可矣，只他怎解宜男。", 
    "rhythmic": "清平乐"
  }, 
  {
    "author": "袁去华", 
    "content": "移商换羽。\n花底流莺语。\n唱彻秦娥君且住。\n肠断能消几许。\n劝觥斜注微波。\n真情著在谁那。\n只怕如今归去，酒醒无奈愁何。", 
    "rhythmic": "清平乐"
  }, 
  {
    "author": "袁去华", 
    "content": "长条依旧。\n不似章台柳。\n见客入来和笑走。\n腻脸羞红欲透。\n桃花流水茫茫。\n归来愁杀刘郎。\n尽做风情减尽，也应未怕颠狂。", 
    "rhythmic": "清平乐"
  }, 
  {
    "author": "袁去华", 
    "content": "春衫袖窄。\n烛底横波溢。\n困倚屏风无气力。\n故故停歌驻拍。\n夜深满劝金杯。\n曲中偷送情来。\n归去十分准拟，今宵梦里阳台。", 
    "rhythmic": "清平乐"
  }, 
  {
    "author": "袁去华", 
    "content": "争妍占早。\n只有梅同调。\n紫晕丁香青盖小。\n比似横枝更好。\n日烘锦被熏香。\n老夫恼得颠狂。\n把酒花前一笑，醉乡别有风光。", 
    "rhythmic": "清平乐"
  }, 
  {
    "author": "袁去华", 
    "content": "草底虫吟。\n烟横水际，月澹松阴。\n荷近香浓，竹深凉早，销尽烦襟。\n发稀浑不胜簪，更客里、吴霜暗侵。\n富贵功名，本来无意，何况如今。", 
    "rhythmic": "柳梢青"
  }, 
  {
    "author": "袁去华", 
    "content": "白鹭洲前，乌衣巷口，江上城郭。\n万古豪华，六朝兴废，潮生潮落。\n信流一叶飘泊。\n叹问米、东游计错。\n老眼昏花，吴山何处，孤云天角。", 
    "rhythmic": "柳梢青"
  }, 
  {
    "author": "袁去华", 
    "content": "天接沧浪。\n晴虹垂饮，千步修梁。\n万顷玻璃，洞庭之外，纯浸斜阳。\n西风劝我持觞。\n况高栋、层轩自凉。\n饮罢不知，此身归处，独咏苍茫。", 
    "rhythmic": "柳梢青"
  }, 
  {
    "author": "袁去华", 
    "content": "一水萦回。\n参天古木，夹岸苍崖。\n三十三年，客星堂上，几度曾来。\n眼看变化云雷。\n分白首、烟波放怀。\n细细平章，钓台毕竟，高似云台。", 
    "rhythmic": "柳梢青"
  }, 
  {
    "author": "袁去华", 
    "content": "流苏宝帐沈烟馥。\n寒林小景银屏曲。\n睡起鬓云松。\n日高花影重。\n沈吟思昨梦。\n闲抱琵琶弄。\n破拨错成声。\n春愁著莫人。", 
    "rhythmic": "菩萨蛮"
  }, 
  {
    "author": "袁去华", 
    "content": "重湖草木威名熟。\n儿童犹唱平郴曲。\n宴寝静。\n恩波湘水深。\n举头天尺五。\n稳步烟霄去。\n三柱黑头公。\n朔庭谈笑空。", 
    "rhythmic": "菩萨蛮"
  }, 
  {
    "author": "袁去华", 
    "content": "木犀开遍芙蓉老。\n东篱独占秋光好。\n还记笑春风。\n新妆相映红。\n莫嫌彭泽令。\n不似刘郎韵。\n把酒赋新诗。\n花前知是谁。", 
    "rhythmic": "菩萨蛮"
  }, 
  {
    "author": "袁去华", 
    "content": "西风送雨鸣庭树。\n嫩寒先到孤眠处。\n愁极梦频惊。\n马嘶天渐明。\n千林枫叶赤。\n寒事催刀尺。\n树杪又斜阳。\n迢迢归路长。", 
    "rhythmic": "菩萨蛮"
  }, 
  {
    "author": "袁去华", 
    "content": "把酒听歌始此回。\n流莺花底语徘徊。\n神仙也许人间见，腔调新翻辇下来。\n银烛，玉山颓。", 
    "rhythmic": "思佳客"
  }, 
  {
    "author": "袁去华", 
    "content": "飞燕双双掌上身。\n花光纷艳晚妆新。\n纤腰妙舞萦回雪，皓齿清歌遏住云。\n欢卜夜，座添春。", 
    "rhythmic": "思佳客"
  }, 
  {
    "author": "袁去华", 
    "content": "宝阁珠宫夜未央。\n嫌迟怕晚不成妆。\n乞求乌鹊填河汉，已早玉绳低建章。\n笼月烛，闭云房。", 
    "rhythmic": "思佳客"
  }, 
  {
    "author": "袁去华", 
    "content": "庭下丛萱翠欲流。\n梁间双燕语相酬。\n日长帘底篆烟留。\n金勒去遥芳草歇，玉箫吹罢紫兰秋。\n一年春事只供愁。", 
    "rhythmic": "浣溪沙"
  }, 
  {
    "author": "袁去华", 
    "content": "玉骨冰肌比似谁。\n淡妆浅笑总相宜。\n一枝清绝照涟漪。\n客意无聊花亦老，风烟错莫雨垂垂。\n溪边立马断肠时。", 
    "rhythmic": "浣溪沙"
  }, 
  {
    "author": "袁去华", 
    "content": "一夕高唐梦里狂。\n云情雨意两茫茫。\n袖间依约去年香。\n乳燕鸣鸠闲院落，垂杨芳草小池塘。\n墙梢冉冉又斜阳。", 
    "rhythmic": "浣溪沙"
  }, 
  {
    "author": "袁去华", 
    "content": "雾阁云窗别有天。\n丰肌秀骨净娟娟。\n独立含情羞不语，总妖妍。", 
    "rhythmic": "山花子"
  }, 
  {
    "author": "袁去华", 
    "content": "细雨斜风催日暮。\n一梦华胥，记得惊人句。\n雾阁云窗歌舞处。\n翠峰青嶂无重数。\n解佩江头元有路。\n流水茫茫，尽日无人渡。\n一点相思愁万缕。\n几时却跨青鸾去。", 
    "rhythmic": "蝶恋花"
  }, 
  {
    "author": "袁去华", 
    "content": "十二峰前朝复暮。\n空忆兰台，公子高唐句。\n断雨残云无觅处。\n古来离合归冥数。\n咫尺明河无限路。\n牛女佳期，犹解年年渡。\n细写罗笺情缕缕。\n雁飞不到谁将去。", 
    "rhythmic": "蝶恋花"
  }, 
  {
    "author": "袁去华", 
    "content": "平日悲秋今已老。\n细看秋光自好。\n风紧寒生早。\n漫将短发还吹帽。\n寂寞东篱人不到。\n只有渊明醉倒。\n一笑留残照。\n世间万事蝇头小。", 
    "rhythmic": "惜分飞"
  }, 
  {
    "author": "袁去华", 
    "content": "雨过残阳明远树。\n树底鸣蝉无数。\n临水人家住。\n靠西便入江南路。\n曲径通幽深几许。\n翠竹短窗无暑。\n小立凭肩语。\n个中曾是孤眠处。", 
    "rhythmic": "惜分飞"
  }, 
  {
    "author": "袁去华", 
    "content": "明眸皓齿，丰肌秀骨，浑是揉花碎玉。\n十分心事有谁知，暗恼得、愁红怨绿。\n残云断雨，不期而会，也要天来大福。\n若还虚度可怜宵，便做下、来生不足。", 
    "rhythmic": "鹊桥仙"
  }, 
  {
    "author": "袁去华", 
    "content": "牛郎织女，因缘不断，结下生生世世。\n人言恩爱久长难，又不道、如今几岁。\n眼穿肠断，一年今夜，且做不期而会。\n三杯酒罢闭云房，管上得、床儿同睡。", 
    "rhythmic": "鹊桥仙"
  }, 
  {
    "author": "袁去华", 
    "content": "荷花风细竹娟娟。\n新浴晚凉天。\n钩帘坐期素月，相对理朱弦。\n歌扇底，舞裙边。\n旧因缘。\n憎模样，别没包弹，只欠心坚。", 
    "rhythmic": "诉衷情"
  }, 
  {
    "author": "袁去华", 
    "content": "晓来犹自雨冥冥。\n投晚却能晴。\n娥为谁著意，洗得十分明。\n人自老，兔长生。\n酒徐倾。\n杯行到手，休更推辞，转眼参横。", 
    "rhythmic": "诉衷情"
  }, 
  {
    "author": "袁去华", 
    "content": "皓齿清歌绝代音。\n眼波斜处寄情深。\n东风吹散，云雨杳难寻。", 
    "rhythmic": "相思引"
  }, 
  {
    "author": "袁去华", 
    "content": "晓监燕脂拂紫绵。\n未梳掠髻云偏。\n日高人静，沈水袅残烟。", 
    "rhythmic": "相思引"
  }, 
  {
    "author": "袁去华", 
    "content": "楼槛凌风，四边浑是青山绕。\n水空相照。\n天末归帆小。\n家在江南，三径都荒了。\n何时到。\n暗尘扑帽。\n应被渊明笑。", 
    "rhythmic": "点绛唇"
  }, 
  {
    "author": "袁去华", 
    "content": "徙倚虚檐，柳阴疏处看飞鸟。\n水平池沼。\n云影闲相照。\n点翰舒笺，字密蝇头小。\n还揉了。\n路长山杳。\n寄得愁多少。", 
    "rhythmic": "点绛唇"
  }, 
  {
    "author": "袁去华", 
    "content": "微红嫩白。\n照水横枝初摘索。\n一梦扬州。\n客里相逢无限愁。\n黄昏院落。\n细细清香无处著。\n觅句持觞。\n鬓点吴霜不碍狂。", 
    "rhythmic": "减字木兰花"
  }, 
  {
    "author": "袁去华", 
    "content": "灯前初见。\n冰玉玲珑惊眼眩。\n艳溢香繁。\n绝胜溪边月下看。\n铅华尽洗。\n只有檀唇红不退。\n倾坐精神。\n全似当时一个人。", 
    "rhythmic": "减字木兰花"
  }, 
  {
    "author": "袁去华", 
    "content": "归。", 
    "rhythmic": "归字谣"
  }, 
  {
    "author": "袁去华", 
    "content": "归。", 
    "rhythmic": "归字谣"
  }, 
  {
    "author": "袁去华", 
    "content": "吴江渺渺疑天接。\n独著我、扁舟一叶。\n步袜凌波，芙蓉仙子，绿盖红颊。\n登临正要诗弹压。", 
    "rhythmic": "玉团儿"
  }, 
  {
    "author": "袁去华", 
    "content": "花竹亭轩。\n曲径通幽小洞天。\n翠帏苒苒隔轻烟。\n锁婵娟。\n画图初试春风面，消得东君著意怜。", 
    "rhythmic": "青山远"
  }, 
  {
    "author": "袁去华", 
    "content": "垂鬟初学窥门户。\n妙舞妍歌俱独步。\n引成密约笑言间，认得真情离别处。\n潘郎两鬓今如许。", 
    "rhythmic": "玉楼春"
  }, 
  {
    "author": "袁去华", 
    "content": "醉拈黄花，笑持白羽。\n秋江绿涨迷平楚。\n燕鸿曾寄去年书，汉皋不记来时路。\n天际归舟，云中烟树。\n兰成憔悴愁难赋。\n香囊钿合忍重看，风裳水佩寻无处。", 
    "rhythmic": "踏莎行"
  }, 
  {
    "author": "袁去华", 
    "content": "秋晚霜初肃，江寒雾未收。\n西风吹老白苹洲。\n长笛一声、谁在水边楼。\n带绿枨新破，真醇酒旋。", 
    "rhythmic": "南柯子・南歌子"
  }, 
  {
    "author": "袁去华", 
    "content": "娟娟缺月梧桐影。\n云度银潢静。\n夜深檐隙下微凉。\n醒尽酒魂何处、藕花香。\n鹊桥初会明星上。\n执手还惆怅。\n莫嗟相见动经年。\n犹胜人间一别、便终天。", 
    "rhythmic": "虞美人"
  }, 
  {
    "author": "袁去华", 
    "content": "月照席。\n不知天上今何夕。\n今何夕。\n鹊桥初就，玉绳低侧。\n暂时不见犹寻觅。\n那堪更作经年隔。\n经年隔。\n许多良夜，怎生闲得。", 
    "rhythmic": "忆秦娥"
  }, 
  {
    "author": "袁去华", 
    "content": "荷花香。\n竹风凉。\n万动声沈更点长。\n荧荧月半床。\n好思量。\n恶凄惶。\n独立西厢花拂墙。\n如今空断肠。", 
    "rhythmic": "长相思"
  }, 
  {
    "author": "袁去华", 
    "content": "陇头梅半吐。\n江南岁将暮。\n闲窗尽日将愁度。\n黄昏愁更苦。\n归期望断，双鱼尺素。\n念嘶骑、今到何处。", 
    "rhythmic": "东坡引"
  }, 
  {
    "author": "朱雍", 
    "content": "池上数枝开遍。\n临水幽香清浅。\n楼上欲黄昏，吹彻一声晴管。\n零乱。\n零乱。\n衣上残英都满。", 
    "rhythmic": "如梦令"
  }, 
  {
    "author": "朱雍", 
    "content": "帘栊月上时，寂寞东风里。\n又是立黄昏，梅影临窗绮。\n玉梅清夜寒，梦断还无寐。\n晓角一声残，吹彻人千里。", 
    "rhythmic": "生查子"
  }, 
  {
    "author": "朱雍", 
    "content": "轻艳盈盈，相逢曾向寒溪路。\n惜飘零处。\n无计禁春雨。\n素影参差，人在琼城步。\n危阑暮。\n年光催度。\n特地香风住。", 
    "rhythmic": "点绛唇"
  }, 
  {
    "author": "朱雍", 
    "content": "残日凭阑目断霞。\n寒林人静每归鸦。\n小梅春早压群花。\n一槛风声清玉管，数枝月影到窗纱。\n隔帘时度暗香些。", 
    "rhythmic": "浣溪沙"
  }, 
  {
    "author": "朱雍", 
    "content": "春太早。\n十二玉楼初晓。\n半额试妆深院悄。\n相逢何草草。\n临水幽香缥缈。\n彷佛淡妆窥照。\n恰值日边人未到。\n纷纷萦古道。", 
    "rhythmic": "谒金门"
  }, 
  {
    "author": "朱雍", 
    "content": "春事为谁来，枝上半留残雪。\n恰近小园香径，对霜林寒月。\n危阑凄断笛声长，吹到偏呜咽。\n最好短亭归路，有行人先折。", 
    "rhythmic": "好事近"
  }, 
  {
    "author": "朱雍", 
    "content": "雪开瑶径。\n素蕊迎春影。\n楼上玉声三弄定。\n无奈幽香翻阵。\n凌晨不事铅华。\n化工却付春花。\n流水残阳江上，清随月色低斜。", 
    "rhythmic": "清平乐"
  }, 
  {
    "author": "朱雍", 
    "content": "风萧萧。\n驿亭春信期春潮。\n期春潮。\n黄昏浮动，谁在江皋。\n碧云冉冉横溪桥。\n琼车未至馀香飘。\n馀香飘。\n一帘疏影，月在花梢。", 
    "rhythmic": "忆秦娥"
  }, 
  {
    "author": "朱雍", 
    "content": "拜月南楼上，面婵娟、恰对新妆。\n谁凭阑干处，笛声长。\n追往事，遍凄凉。\n看素质、临风消瘦尽，粉痕轻、依旧真香。", 
    "rhythmic": "亭前柳"
  }, 
  {
    "author": "朱雍", 
    "content": "伫立东风里，放纤手、净试梅妆。\n眉晕轻轻画，远山长。\n添新恨，更凄凉。\n尝忆得、驿亭人别後，寻春去、尽是幽香。", 
    "rhythmic": "亭前柳"
  }, 
  {
    "author": "朱雍", 
    "content": "养就玄霜圃，问东君、曾放瑶英。\n回首蓝桥路，遍琼城。\n横斜影，照人明。\n飘香信、玉溪仙佩晚，同新月、步入西清。", 
    "rhythmic": "亭前柳"
  }, 
  {
    "author": "朱雍", 
    "content": "粉痕轻、谢池泛玉，波暖琉璃初暖。\n睹靓芳、尘冥春浦，水曲漪生遥岸。\n麝气柔、云容影淡，正日边寒浅。\n闲院寂，幽管声中，万感并生，心事曾陪琼宴。\n春暗南枝依旧，但得当时缱绻。", 
    "rhythmic": "十二时慢"
  }, 
  {
    "author": "朱雍", 
    "content": "雪江明，练静波声歇。\n玉浦梅英初发。\n隐隐瑶林堪乍别。\n琼路冷，云阶滑。\n寒枝晚、已黄昏，铺碎影、留新月。\n向亭皋、一任风冽。\n歌起郢曲时，目断秦城阙。\n远道冰车清彻。\n追念酥妆凝望切。\n淡伫迎佳节。", 
    "rhythmic": "塞孤"
  }, 
  {
    "author": "朱雍", 
    "content": "听漏永，洗银林、梅英半寒收。\n正蟾辉舒粉，云容缕色，切近妆楼。\n人在东风伫立，悄悄独凝眸。\n多少横斜影，萦绕江流。\n只有清香暗度，堕髻簪珥玉，曾赋清游。\n认瑶车冰辙，佳致肯延留。", 
    "rhythmic": "八声甘州"
  }, 
  {
    "author": "朱雍", 
    "content": "白玉楼高云光绕。\n望极新蟾同照。\n前村暮雪，霁梅林道。\n涧风平，波声渺。\n喜登眺。\n疏影寒枝颤，太春早。\n临水凝清浅，靓妆巧。\n瘦体伤离，向此萦怀抱。\n觉璧华轻，冰痕小。\n倦听塞管，转呜咽，令人老。\n素光回，长亭静，无尘到。", 
    "rhythmic": "迷神引"
  }, 
  {
    "author": "朱雍", 
    "content": "西母池边宴罢，赠南真、步玉霄。\n绪风和扇，冰华发秀，雪质孤高。\n汉陂澄练影，问是谁、独立江皋。\n便凝望，认壶中圭璧，天上琼瑶。\n清标。\n曾陪胜赏，坐忘愁解使尘销。\n况双成、与乳丹点染，都付香梢。\n寿妆酥冷，郢韵佩举，麝卷云绡。", 
    "rhythmic": "瑶台第一层"
  }, 
  {
    "author": "朱雍", 
    "content": "夜色娟娟皎月，梅玉供春绪。\n不使铅华点缀，超出精神淡伫。\n休妒残英如雨。\n清香眷恋，只恐随风满路。\n散无数。\n江亭暮。\n鸣佩语。\n正值忽忽乍别，天远瑶池缟毂，好趁飞琼去。\n忍孤负、瑶台伴侣。\n琼肌瘦尽，庾岭零落，空怅望、动情处。", 
    "rhythmic": "西平乐"
  }, 
  {
    "author": "朱雍", 
    "content": "梅亭别。\n梅亭别。\n梅亭回首都如雪。\n粉融融。\n月。\n月上小车，归去小楼空。\n当时曾傅新妆薄。\n而今一任花零落。\n朝随风。\n朝随风。\n竹外孤根，犹与幽径通。\n长相忆。\n无消息。\n庾岭沈沈云暗碧。\n玉痕惊。\n对离情。\n无奈水遥天阔、隔琼城。\n年来素袂香不灭。\n此心无限凭谁说。\n夜绵绵。", 
    "rhythmic": "梅花引"
  }, 
  {
    "author": "朱雍", 
    "content": "质仙姿，缟袂清格，天然疏秀。\n静轩烟锁黄昏後。\n影瘦零乱，艳冷珑璁，雪肌莹暖，冰枝萦绣。\n更赋风流，几番攀赠，细拈香盈手。\n与东君、叙暌远，脉脉两情有旧。\n立久。\n阆苑凝夕，瑶窗淡月，百寻芳，醉玉谈群，千锺酹酒。\n向此，是处难忘瘦花，送远何劳垂柳。", 
    "rhythmic": "笛家弄・笛家"
  }, 
  {
    "author": "朱雍", 
    "content": "灰飞谷，佩解江干，庾岭寒轻梅瘦。\n水面吞蟾，山光暗斗。\n物色盈枝依旧。\n凭暖危阑久。\n有清香旖旎，却沾襟袖。\n赋情□、窥人艳冷，更是殷勤，忍重回首。\n谁知道，春归院落，缤纷雪飞鸳。\n须谢化机爱惜，碎璧铺酥，肯把飞英。\n念念瑶珂，乘飙烟浦，送别犹携纤手。\n馥郁盈芳酒。\n临妆罢、一点眉峰伤皱。\n又只恐、□收梦断，管凄风怨，晓催银漏。", 
    "rhythmic": "玉女摇仙佩"
  }, 
  {
    "author": "晁公武", 
    "content": "笑擘黄柑酒半醒。\n玉壶金斗夜生冰。\n开窗尽见千山雪，雪未消时月正明。\n兰烬短，麝煤轻。\n画楼钟鼓已三更。\n倚栏谁唱清真曲，人与梅花一样清。", 
    "rhythmic": "鹧鸪天"
  }, 
  {
    "author": "林仰", 
    "content": "霁霞散晓月犹明。\n疏木挂残星。\n山径人稀，翠萝深处，啼鸟两三声。", 
    "rhythmic": "少年游"
  }, 
  {
    "author": "邵伯雍", 
    "content": "玉壶满插梅梢瘦。\n帘幕轻寒透。\n从今春恨满天涯。\n月下几枝疏影、透窗纱。\n锦城咫尺如千里。\n乍别难成寐。\n孤眠半晌断人肠。\n夜静分明全似、那人香。", 
    "rhythmic": "虞美人"
  }, 
  {
    "author": "黄中辅", 
    "content": "炎精中否，叹人材委靡，都无英物。\n胡马长驱三犯阙，谁作长城坚壁。\n万国奔腾，两宫幽陷，此恨何时雪。\n草庐三顾，岂无高卧贤杰。\n天意眷我中兴，吾皇神武，踵曾孙周发。\n河海封疆俱效顺，狂虏何劳灰灭。\n翠羽南巡，叩阍无路，徒有冲冠发。\n孤忠耿耿，剑冷浸秋月。", 
    "rhythmic": "念奴娇"
  }, 
  {
    "author": "黄中辅", 
    "content": "快磨三尺剑，欲斩佞臣头。", 
    "rhythmic": "满庭芳"
  }, 
  {
    "author": "郑闻", 
    "content": "醉归来，不悟人间天上，云雨难寻旧迹。\n但馀香、暗著罗衾，怎生忘得。", 
    "rhythmic": "瑞鹤仙"
  }, 
  {
    "author": "刘望之", 
    "content": "只应将巧畀人间，定却向、人间乞取。", 
    "rhythmic": "鹊桥仙"
  }, 
  {
    "author": "刘望之", 
    "content": "休絮。\n休絮。\n我自明朝归去。", 
    "rhythmic": "如梦令"
  }, 
  {
    "author": "程大昌", 
    "content": "岁岁做生朝，只是儿孙捧酒。\n今岁丝纶茶药，有使人双授。\n圣君作事与天通，道有便真有。\n老去不能宣力，只民编分寿。", 
    "rhythmic": "好事近"
  }, 
  {
    "author": "程大昌", 
    "content": "我里比侨居，不欠山青水绿。\n只恨风冲雁序，使分飞隈澳。\n只今一苇视苕溪，见天伦雍睦。\n此去春浓絮起，应翻成新曲。", 
    "rhythmic": "好事近"
  }, 
  {
    "author": "程大昌", 
    "content": "自涉希寿来，疑道无多岁月。\n昨夜风吹好梦，报前途康吉。\n石桥坚壮跨黄河，不用资舟楫。\n管取身心安泰，阅椿龄千百。", 
    "rhythmic": "好事近"
  }, 
  {
    "author": "程大昌", 
    "content": "桑弧标吉。\n做了生朝逾七十。\n子又生孙。\n阶砌芝兰欲满门。\n今年定好。\n春腊之交诞婴少。\n玉烛气中。\n寿富康宁四序同。", 
    "rhythmic": "减字木兰花"
  }, 
  {
    "author": "程大昌", 
    "content": "海角怀人，长误喜、籁籁敲帘风竹。\n命驾翩然，谁信道、不怕溪山回曲。\n榻拂凝尘，香笼清宴，尘柄从挥玉。\n好音闻耳，慰心何啻跫足。\n犹记一桂专秋，创开殊选，倒峡馀词力。\n往事茫茫十换岁，却共天涯。\n已分成翁，翘观赐带，上拥通仙录。\n休贪泉石，贤台闻用金筑。", 
    "rhythmic": "念奴娇"
  }, 
  {
    "author": "程大昌", 
    "content": "每月冰轮转，常疑桂影摇。\n封姨特地借今宵。\n万水一规光景、湛寒瑶。\n圆处应无恨，君胡不自聊。\n谁家隐隐度晴箫。\n莫是素娥仙玉、会丛霄。", 
    "rhythmic": "南歌子"
  }, 
  {
    "author": "程大昌", 
    "content": "才出沧溟底，旋明紫岫腰。\n玉光漫漫涌层潮。\n上有乘流海贾、卧吹箫。\n更上云台望，翻牵旅思遥。\n我生何许著箪瓢。\n却向天涯起舞、影萧萧。", 
    "rhythmic": "南歌子"
  }, 
  {
    "author": "程大昌", 
    "content": "韵致撩诗客，风流出酒家。\n长绳为驻日车斜。\n且向春香玉色、占生涯。\n细按歌珠串，从宝髻鸦。\n花应笑我鬓双华。\n偏向西阶吹馥、侑流霞。", 
    "rhythmic": "南歌子"
  }, 
  {
    "author": "程大昌", 
    "content": "春草池塘，茸茸短碧通芳信。\n更饶华润。\n不解膏霜鬓。\n池上诗翁，别带超遥韵。\n阳和进。\n香苞翠晕。\n物物皆沾分。", 
    "rhythmic": "点绛唇"
  }, 
  {
    "author": "程大昌", 
    "content": "老钝迂疏，尽世间乐事，不不觑。\n痴向韦编，根究卦爻来处。\n浑沌包中天地。\n谢东家、从头指示。\n便和那、八八机关，并将匙钥分付。\n行年数、六十四。\n把一年一卦，恰好相拟。\n妙道生生，既济还存未济。\n身原河图比似。", 
    "rhythmic": "万年欢"
  }, 
  {
    "author": "程大昌", 
    "content": "坐上羽觞，水际洧衣褰。\n适兹胜赏，风轻云薄有情天。\n不用船舷悲唱，真俯阑干小海，乐事可忘年。\n莫向歌珠里，却叹鬓霜鲜。\n送朝潮，迎夕汐，思茫然。\n知他禊饮，此地过了几千千。\n既有相催春夏，自解转成今古，谁後更谁前。\n堪笑兴怀客，不似咏归川。", 
    "rhythmic": "水调歌头"
  }, 
  {
    "author": "程大昌", 
    "content": "红树迎风舞，彷佛采衣褰。\n云容应为，虞侍分付（下缺）。", 
    "rhythmic": "水调歌头"
  }, 
  {
    "author": "曹冠", 
    "content": "一品天香。\n似蕊真仙质，宫额新妆。\n先春为传信息，压尽群芳。\n化工著意，赋阳和、欺雪凌霜。\n应自负，孤标介洁，岁寒独友松篁。\n因念广平曾赋，爱浮香胧月，疏影横窗。\n真堪玉堂对赏，琼苑依光。", 
    "rhythmic": "汉宫春"
  }, 
  {
    "author": "曹冠", 
    "content": "魏紫姚黄凝晓露。\n国艳天然，造物偏锺赋。\n独占风光三月暮。\n声名都压花无数。\n蜂蝶寻香随杖屦。\n莺声，似劝游人住。", 
    "rhythmic": "凤栖梧・蝶恋花"
  }, 
  {
    "author": "曹冠", 
    "content": "桂棹悠悠分浪稳。\n烟幕层峦，绿水连天远。\n赢得锦襄诗句满。\n兴来豪饮挥金碗。\n飞絮撩人花照眼。\n天阔风微，燕外晴丝卷。", 
    "rhythmic": "凤栖梧・蝶恋花"
  }, 
  {
    "author": "曹冠", 
    "content": "昨夜西畴新足雨。\n玉露金飙，著意鏖残暑。\n画阁登临凝望处。\n馀霞晚照明烟浦。\n闲是闲非知几许。\n物换星移，风景都如故。", 
    "rhythmic": "凤栖梧・蝶恋花"
  }, 
  {
    "author": "曹冠", 
    "content": "桃杏争妍韶景媚。\n雨霁烟轻，山色蓝翠。\n绿竹青松依涧水。\n了无一点尘埃气。\n忙里偷闲真得计。\n乘兴携壶，文饮欣同志。", 
    "rhythmic": "凤栖梧・蝶恋花"
  }, 
  {
    "author": "曹冠", 
    "content": "琴拂虞薰，月裁班扇，麦秋槐夏清和。\n笋变琅，绛榴细蹙香罗。\n绿云初展圆荷。\n见金鳞、戏跃清波。\n山丹舒艳，葵花映日，萱草成窠。\n浮云富贵，出处无心，好天风月，如意偏多。\n功名事业，壮怀岜肯蹉跎。\n待拥雕戈。", 
    "rhythmic": "夏初临"
  }, 
  {
    "author": "曹冠", 
    "content": "水榭风台，竹轩梅径，双溪新创名园。\n极目遐观，碧岭敛散瑶烟。\n柳塘风皱清涟。\n烂红云、花岛争妍。\n艳妆佳丽，相携笑歌，学弄秋千。\n遨头多暇，命友寻芳，赏心行乐，物态熙然。\n偎香拾翠，雅宜飞盖联翩。\n满劝金船。", 
    "rhythmic": "夏初临"
  }, 
  {
    "author": "曹冠", 
    "content": "翠入烟岚，绿铺槐幄，薰风初扇微和。\n茂樾扶疏，绛榴花映庭柯。\n瀑泉飞下层坡。\n间新篁、夹迳青莎。\n良辰佳景，登临隽游，清兴何多。\n流觞高会，不减兰亭，感怀书事，聊寄吟哦。\n升沈变化，任它造物如何。\n蹑磴攀萝。", 
    "rhythmic": "夏初临"
  }, 
  {
    "author": "曹冠", 
    "content": "瑶烟敛散媚晴空。\n云淡奇峰。\n澄江金斗平波面，扁舟载、蓑笠渔翁。\n仿佛辋川图上，依稀苕溪中。\n舂锄掠水浪花重。\n飞傍芦丛。\n绮霞斜映征鸿影，供吟毫、佳景无穷。\n顿起骑鲸游兴，泠然欲御清风。", 
    "rhythmic": "风入松"
  }, 
  {
    "author": "曹冠", 
    "content": "小雨。\n轻烟舞曳风。\n林椒高低疏密，依浅濑、媚遥峰。\n浴鹭水溶溶。", 
    "rhythmic": "霜天晓角"
  }, 
  {
    "author": "曹冠", 
    "content": "浦溆凝烟。\n谁家女采莲。\n手拈荷花微笑，传雅令、侑清欢。\n擘叶劝金船。", 
    "rhythmic": "霜天晓角"
  }, 
  {
    "author": "曹冠", 
    "content": "水亭清绝。\n拥翠环林樾。\n湘簟宾筵乘兴，玉壶酒、漾冰雪。\n宝兽沈烟。", 
    "rhythmic": "霜天晓角"
  }, 
  {
    "author": "曹冠", 
    "content": "绣水雕栏，绮霞邃宇。\n薰风飒至清无暑。\n花间休唱遏云歌，枝头且听娇莺语。\n景物撩人，悠然得句。", 
    "rhythmic": "喜朝天・踏莎行"
  }, 
  {
    "author": "曹冠", 
    "content": "翠老红稀，歌慵笑懒。\n溟烟雨秋千院。\n芹泥带湿燕双飞，杜鹃啼诉芳心怨。\n座客分题，传觞迭劝。", 
    "rhythmic": "喜朝天・踏莎行"
  }, 
  {
    "author": "曹冠", 
    "content": "翠带千条蘸碧流。\n多情不解系行舟。\n章台惜别恨悠悠。\n湿雨伤春眉黛敛，倚风无力舞腰柔。\n丝丝烟缕织离愁。", 
    "rhythmic": "浣溪沙"
  }, 
  {
    "author": "曹冠", 
    "content": "槐柳风微轩槛凉。\n芙蕖绿叶映池光。\n几多飞盖拥红妆。\n泉试云龙花乳泛，袖笼宝鼎水沈香。\n绞楸戏战赌霞觞。", 
    "rhythmic": "浣溪沙"
  }, 
  {
    "author": "曹冠", 
    "content": "雁字鳞差印碧空。\n淡云萦缕媚遥峰。\n悠扬舒卷逐西风。\n烟锁绿杨深院静，花前寓意劝金锺。\n凤箫一曲月明中。", 
    "rhythmic": "浣溪沙"
  }, 
  {
    "author": "曹冠", 
    "content": "春芽北苑小方圭。\n碾畔玉尘飞。\n金箸春葱击拂，花瓷雪乳珍奇。", 
    "rhythmic": "朝中措"
  }, 
  {
    "author": "曹冠", 
    "content": "更阑月影转瑶台。\n歌舞下香阶。\n洞府归云缥缈，主宾清兴徘徊。", 
    "rhythmic": "朝中措"
  }, 
  {
    "author": "曹冠", 
    "content": "蜀川三峡，有高唐奇观，神仙幽处。\n巨石岩临积水，波浪轰天声怒。\n十二灵峰，云阶月地，中有巫山女。\n须臾变化，阳台朝暮云雨。\n堪笑楚国怀襄，分当严父子，胡然无度。\n幻梦俱迷，应感逢魑魅，虚言冥遇。\n仙女耻求媒，况神清直，岂可轻诬污。\n逢君之恶，鄙哉宋玉词赋。", 
    "rhythmic": "念奴娇"
  }, 
  {
    "author": "曹冠", 
    "content": "金飚替暑，觉庭梧湘簟，凉生秋意。\n玉露宵零仙掌洁，云卷碧天如水。\n银汉波澄，蟾光练静，依约山横翠。\n清商佳景，笑它宋玉憔悴。\n堪笑利锁名缰，向蜗牛角上，所争何事。\n四者难并人易老，惟有修真得计。\n荣悴循环，功名由命，达观明深旨。\n桂花同赏，莫辞通夕欢醉。", 
    "rhythmic": "念奴娇"
  }, 
  {
    "author": "曹冠", 
    "content": "天津仙客，话平蔡、曾把龙锺调戏。\n茅舍云林方隐迹，日日琴樽适意。\n鹏激天池，扶摇未便，尚敛摩云翅。\n经纶万卷，个中真负豪气。\n喜遇良友知心，登临酬唱，堪作词林瑞。\n况是韶华将近也，待约连宵春醉。\n对客挥毫，如虹浩饮，争涌如泉思。\n同寅他日，誓坚忠义相济。", 
    "rhythmic": "念奴娇"
  }, 
  {
    "author": "曹冠", 
    "content": "碧天如水，湛银潢清浅，金波澄澈。\n疑是娥将宝鉴，高挂广寒宫阙。\n林叶吟秋，帘栊如画，丹桂香风发。\n年年今夕，庾楼此兴清绝。\n因念重折高枝，壮心犹郁，已觉生华发。\n好向林泉招隐处，时讲清游真率。\n乘兴歌欢，熙然朝野，何日非佳节。\n百杯千首，醉吟长对风月。", 
    "rhythmic": "念奴娇"
  }, 
  {
    "author": "曹冠", 
    "content": "仙掌初零玉露，清商乍肃金飚。\n回环高阁桂香飘。\n元自广寒移到。\n绛蜡银蟾辉映，纶巾鹤氅逍遥。\n赏心乐事醉良宵。\n赢取开怀吟啸。", 
    "rhythmic": "西江月"
  }, 
  {
    "author": "曹冠", 
    "content": "秋霁娥二八，寒光逼散浮云。\n小山丛桂吐清芬。\n犹带蟾宫风韵。\n因念两登仙籍，恩沾雨露方新。\n汝今妙岁已能文。\n早折高枝荣奋。", 
    "rhythmic": "西江月"
  }, 
  {
    "author": "曹冠", 
    "content": "一派弯溪曲港，两山松干柽萝。\n寻幽乘兴泛烟波。\n时见白鸥飞过。\n炫日浪纹金影，连云岸草青莎。\n陶然一醉养天和。\n解意歌莺劝我。", 
    "rhythmic": "西江月"
  }, 
  {
    "author": "曹冠", 
    "content": "我本方壶客，飘逸离凡尘。\n胸中万卷，谈笑挥翰墨通神。\n不慕巢由隐迹，不羡皋夔功业，出处两无心。\n坦荡灵台净，廛隐胜云林。\n念生平，喜旷达，事幽寻。\n登临舒啸，惟有风月是知音。\n雅爱金华仙洞，一派苍崖飞瀑，四序景常新。\n遐想赤松子，来为醒冲襟。", 
    "rhythmic": "水调歌头"
  }, 
  {
    "author": "曹冠", 
    "content": "造物巧锺赋，新腊报花期。\n江梅清瘦，只是洁白逞芳姿。\n我欲超群绝类，故学仙家繁杏，艳映横枝。\n朱粉腻香脸，酒晕著冰肌。\n玉堂里，山驿畔，最希奇。\n谁将绛蜡笼玉，香雪染胭脂。\n好向歌台舞榭，斗取红妆娇面，偎倚韵偏宜。\n羌管莫吹动，风月正相知。", 
    "rhythmic": "水调歌头"
  }, 
  {
    "author": "曹冠", 
    "content": "游燕赏潭洞，舒啸对云峰。\n瀑泉飞下银汉，一水净涵空。\n前度刘郎诗句，祗咏丹青摹写，佳境未亲逢。\n争似我吟赏，携酒屡从容。\n濯尘缨，挥羽扇，快薰风。\n因思往古游者，清兴与今同。\n泉石因人轻重，岘首名传千古，登览赖羊公。\n陵谷有迁变，勋烈耀无穷。", 
    "rhythmic": "水调歌头"
  }, 
  {
    "author": "曹冠", 
    "content": "我昔蓬莱侍列仙。\n梦游方悟绊尘缘。\n青春放浪迷诗酒，黄卷优游对圣贤。\n嘲水石，咏云烟。\n乘风欲往思泠然。\n要知昨夜方壶景，只在芸斋杖屦前。", 
    "rhythmic": "鹧鸪天"
  }, 
  {
    "author": "曹冠", 
    "content": "蟾苑桂飘香，雅称娥珍惜。\n吹下一丛仙种，伴秋光岑寂。\n金风玉露嫩凉天，造化有消息。\n醉赏绿云金粟，媚枝头月色。", 
    "rhythmic": "好事近"
  }, 
  {
    "author": "曹冠", 
    "content": "商素肃金飚，吹帽又逢佳节。\n乘兴登临舒啸，玩云林清绝。\n高歌横剑志平戎，酒量与天阔。\n更待醉归开宴，赏东篱明月。", 
    "rhythmic": "好事近"
  }, 
  {
    "author": "曹冠", 
    "content": "良月戒微寒，清夜祥烟馥郁。\n来报天庭喜事，现灯花金粟。\n芝书奎画下层霄，宣召想来促。\n它日玉堂挥翰，赐金莲花烛。", 
    "rhythmic": "好事近"
  }, 
  {
    "author": "曹冠", 
    "content": "晚云碧。\n松飞泉翠滴。\n双鱼畔、疑是永和，曲水流觞旧风物。\n波光映山色。\n时见轻鸥出没。\n壶天邃，修竹翠阴，虚籁吟风更幽寂。\n登临兴何极。\n上烟际危亭，彩笔题石。\n山中猿鹤应相识。\n对远景舒啸，壮怀豪逸。\n刘郎何在玩石刻。\n感往事陈迹。\n还忆。\n少年日。\n帅旗鼓文场，轩冕京国。\n如今老大机心息。", 
    "rhythmic": "兰陵王"
  }, 
  {
    "author": "曹冠", 
    "content": "西湖避暑棹扁舟。\n忘机狎白鸥。\n荷香十里供瀛洲。\n山光翠欲流。\n歌浩浩，思悠悠。\n诗成兴未休。", 
    "rhythmic": "宴桃源・如梦令"
  }, 
  {
    "author": "曹冠", 
    "content": "廉纤小雨养花天。\n池光映远山。\n蕙兰风暖正暄妍。\n归梁燕翼偏。\n芳草碧，绿波涟。\n良辰近禁烟。", 
    "rhythmic": "宴桃源・如梦令"
  }, 
  {
    "author": "曹冠", 
    "content": "寓意登临诗与酒。\n豪气直冲牛斗。\n挥翰风雷吼。\n我生嗟在东坡後。\n流水高山琴静奏。\n莫笑知音未偶。", 
    "rhythmic": "惜芳菲・惜分飞"
  }, 
  {
    "author": "曹冠", 
    "content": "雨馀乾鹊报新晴。\n晓风清。\n听莺声。\n飞盖南园，游赏赋闲情。\n麦垅黄云堆万顷，收刈处，有人耕。\n淙漱玉涧泉鸣。\n翠峰横。\n碧云凝。", 
    "rhythmic": "江神子・江城子"
  }, 
  {
    "author": "曹冠", 
    "content": "年年九日，萸菊登高宴。\n今岁旅新丰，听征雁、吟蛩幽怨。\n行行游赏，邂逅得诗人，呼斗酒，发清吟，豪气凌霄汉。\n穷通默定，志士那兴叹。\n寓意醉乡游，且赢得、开怀萧散。\n功名外物，何必累冲襟，炼丹井，叱羊山，寻个修真伴。", 
    "rhythmic": "蓦山溪"
  }, 
  {
    "author": "曹冠", 
    "content": "鉴湖千顷，四序风光好。\n拨棹皱涟漪，极目处、青山缭绕。\n微茫烟霭，鸥鹭点菰蒲，云帆过，钓舟横，俱被劳生扰。\n知章请赐，独占心何小。\n风月本无私，同众乐、宁论多少。\n浮家泛宅，它日效陶朱，烹鲈鳜，酌松醪，吟笔千篇扫。", 
    "rhythmic": "蓦山溪"
  }, 
  {
    "author": "曹冠", 
    "content": "深秋澄霁，烟淡霜天晓。\n翠岘峻摩穹，有碧涧、清溪缭绕。\n鸣弦多暇，乘兴约登临，听水乐，玩丰碑，遐想东坡老。\n当年叔子，何事伤怀抱。\n名与此山俱，叹无闻、真成可笑。\n吾侪勋业，要使列云台，擒颉利，斩楼兰，混一车书道。", 
    "rhythmic": "蓦山溪"
  }, 
  {
    "author": "曹冠", 
    "content": "潮生潮落，千古长如许。\n吴越旧争衡，览遗迹、英雄何处。\n胥神忠愤，贾勇助鲸波，湍砥柱，驾鳌峰，万骑轰鼍鼓。\n连天雪浪，直上银河去。\n击楫誓中流，剑冲星、醉酣起舞。\n丈夫志业，当使列云台，擒颉利，斩楼兰，雪耻歼狂虏。", 
    "rhythmic": "蓦山溪"
  }, 
  {
    "author": "曹冠", 
    "content": "佳辰九，吹帽霜风峭。\n画阁势崔嵬，遍危阑、翠峰缭绕。\n茂林修竹，别是小壶天，烟霭淡，夕阳明，隐映溪光渺。\n匣琴流水，休恨知音少。\n长啸对西风，觉志气、凌云缥缈。\n传杯兴逸，高会继龙山，簪嫩菊，插红萸，相对年年好。", 
    "rhythmic": "蓦山溪"
  }, 
  {
    "author": "曹冠", 
    "content": "凉飚生玉宇。\n黄花晓凝露。\n汀苹岸蓼秋将暮。\n登高开宴俎。\n传杯兴逸，分咏得句。\n思戏马、长怀古。", 
    "rhythmic": "东坡引"
  }, 
  {
    "author": "曹冠", 
    "content": "自来百卉千葩，算多有、异芬清绝。\n此花独赋，天然标致，於中超越。\n月脸妆匀，碧琼枝瘦，真仙风骨。\n向严寒雪里，千林冻损，锺和气、先春发。\n信是芳姿高洁。\n肯趋陪、游蜂戏蝶。\n玉堂静处，竹梢斜亚，凝烟媚月。\n一任严城上，单于奏、角声凄切。\n待芳心结实，和羹鼎鼐，收功须别。", 
    "rhythmic": "水龙吟"
  }, 
  {
    "author": "曹冠", 
    "content": "味道韬光，伴耕钓、城南涧曲。\n吾不羡、炼丹金井，访仙王屋。\n清洁无瑕通隐显，满堂岂肯贪金玉。\n向北窗、高卧水风凉，槐阴绿。\n闲自赏，东篱菊。\n偏喜种，幽居竹。\n信巍然良贵，有荣无辱。\n外物随缘姑泛应，无心仕止常知足。\n喜圣时、协气屡丰年，西畴熟。", 
    "rhythmic": "满江红"
  }, 
  {
    "author": "曹冠", 
    "content": "日暖烟轻，竹梢映、花阴凌乱。\n微风皱、池光青碧，绿杨垂岸。\n艳杏墙头红粉媚，幽兰砌下飘香暖。\n称邀宾、明日去寻芳，频欢宴。\n光景速，浑如箭。\n醉梦里，春强半。\n且花前莫厌，玉杯频劝。\n一枕游仙方警悟，浮名自笑犹萦绊。\n醉挥毫、付与雪儿歌，娇莺啭。", 
    "rhythmic": "满江红"
  }, 
  {
    "author": "曹冠", 
    "content": "律应清商，嫩凉生、金风乍飘林叶。\n玉兔腾精，光浸楼台，宛似广寒宫阙。\n远山横翠烟霏敛，鹊枝绕、蛩声凄切。\n气萧爽，一年好处，桂花时节。\n香压群芳妙绝。\n记蟾窟高枝，两曾攀折。\n思报君亲，何事壮怀犹郁。", 
    "rhythmic": "桂飘香"
  }, 
  {
    "author": "曹冠", 
    "content": "艳阳时序。\n向祓禊芳辰，登临仙府。\n碧水澄虚，修篁耸翠，夹径蕙兰香吐。\n春晚巧莺声碎，风卷飞红无数。\n凝望处，见桑村麦陇，竹溪烟浦。\n欢聚。\n须信道，游宦东西，易得成离阻。\n北海开尊，东山乘兴，四乐偷闲赢取。\n棋战新来常胜，诗瘦只因吟苦。\n心湛静，笑白云多事，等闲为雨。", 
    "rhythmic": "喜迁莺"
  }, 
  {
    "author": "曹冠", 
    "content": "晚秋时。\n碧天澄爽，云何宋玉兴悲。\n对美景良辰乐事，采萸簪菊登临，共上翠微。\n堪嗟乌兔如飞。\n秉烛欢游须屡，传杯到手休辞。\n念戏马台存，隽游安在，且开怀抱，听歌金缕，从教下客疏狂落帽，也胜龌龊东篱。", 
    "rhythmic": "八六子"
  }, 
  {
    "author": "曹冠", 
    "content": "念行藏在道，仕宦岂为谋身。\n自谤起营蝇，东山高卧，北海开尊。\n荣枯置之度外，得饶人处，谩也饶人。\n须信吾躬道义，巍然良贵中存。\n浮名。\n蜗角是非蚊。\n过耳总休论。\n且啸傲幽居，清风皓月，光景常新。", 
    "rhythmic": "木兰花慢"
  }, 
  {
    "author": "曹冠", 
    "content": "湖岸千峰。\n嵌岩隐映，绿竹青松。\n古寺东西，楼台上下，烟雾溟。\n波光万顷溶溶。\n人面与、荷花共红。\n拨棹归欤，一天明月，十里香风。", 
    "rhythmic": "柳梢青"
  }, 
  {
    "author": "曹冠", 
    "content": "壬戍孟秋，苏子夜游，赤壁舟轻漾。\n观水光、弥渺接遥天，月出於东山之上。\n与客同，清欢扣舷歌咏，开怀饮酒情酣畅。\n如羽化登仙，乘风独立，飘然遗世高尚。\n客吹箫、音韵远悠扬。\n怨慕舞潜蛟、动凄凉。\n自古英雄，孟德周郎。\n旧踪可想。\n噫，水与月兮，逝者如斯曷尝往。\n变化如一瞬，盈虚兮、莫消长。\n自不变而观，物我无尽，何须感物兴悲怅。\n夫天地之间，物各有主，惟同风月清赏。\n念江山美景岂可量。\n吾与子、乐之兴徜徉。\n听江渚、樵歌渔唱。", 
    "rhythmic": "哨遍"
  }, 
  {
    "author": "曹冠", 
    "content": "风池荷雨盖翻。\n明珠千万颗，碎仍圆。\n龟鱼浮戏皱清涟。\n翠光映，垂柳幂瑶烟。\n幽兴寓薰弦。\n俗尘飞不到，小壶天。", 
    "rhythmic": "小重山"
  }, 
  {
    "author": "曹冠", 
    "content": "榴艳喷红，槐阴凝绿，薰风初扇微凉。\n新荷舒盖，翠色映波光。\n时见金鳞戏跃，听莺声、巧啭垂杨。\n谁知我，身闲无累，对景自襄羊。\n南堂。\n清昼永，瑶琴横膝，芸帙披香。\n负气冲牛斗，操凛冰霜。\n吟笔通神掣电，乘高兴、鲸吸飞觞。\n情何憾，君亲未报，功业志难忘。", 
    "rhythmic": "满庭芳"
  }, 
  {
    "author": "曹冠", 
    "content": "午枕梦游仙，身到蓬莱境。\n何事莺声啭绿杨，刚把人惊醒。\n乘兴对琴尊，寄傲吟光景。\n绕舍清阴映远岑，香篆槐堂静。", 
    "rhythmic": "卜算子"
  }, 
  {
    "author": "曹冠", 
    "content": "绕舍清阴，还是暮春天气。\n遍苍苔、乱红堆砌。\n问留春不住，春怎知人意。\n最关情，云杪杜鹃声碎。\n休怨春归，四时有花堪醉。\n渐红莲、艳妆依水。", 
    "rhythmic": "粉蝶儿"
  }, 
  {
    "author": "曹冠", 
    "content": "三洞烟霞多胜致，壶中别有登临。\n白鸥飞处晚云深。\n群峰罗户牖，空翠入衣襟。\n分得双溪楼上景，四时佳趣供吟。\n浩歌鲸饮酒频斟。\n莺花休恨别，风月是知音。", 
    "rhythmic": "临江仙"
  }, 
  {
    "author": "曹冠", 
    "content": "清介百无求。\n民瘼怀忧。\n席珍藏器效前修。\n自负平戎经国略，壮气横秋。\n二纪叹淹留。\n寻壑经丘。\n醉吟适意且遨游。\n致主丹心犹未老，天意知不。", 
    "rhythmic": "浪淘沙"
  }, 
  {
    "author": "曹冠", 
    "content": "万个琅筛日影，两堤杨柳蘸涟漪。\n鸣鸟一声林愈静。\n吟兴。\n未曾移步已成诗。\n旋汲清湘烹建茗，时寻野果劝金卮。\n况有良朋谈妙理。", 
    "rhythmic": "定风波"
  }, 
  {
    "author": "曹冠", 
    "content": "烟村茂樾湾溪畔。\n似远景、摹轻练。\n细草平沙骑款段。\n渔翁乃，却惊鸥鹭，飞起澄波面。\n班荆对饮垂杨岸。\n枝上莺歌如解劝。", 
    "rhythmic": "青玉案"
  }, 
  {
    "author": "曹冠", 
    "content": "晚天雨霁横雌霓。\n帘卷一轩月色。\n纹簟坐苔茵，乘兴高歌饮琼液。\n翠瓜冷浸冰壶碧。", 
    "rhythmic": "使牛子"
  }, 
  {
    "author": "曹冠", 
    "content": "会稽藩镇，舟车都会，槐庭燕寝凝香。\n禹穴旧踪，兰亭胜致，千岩万壑生光。\n舆颂美龚黄。\n庆慈闱戏彩，眉寿而康。\n寓兴西园，月台风榭赏群芳。", 
    "rhythmic": "望海潮"
  }, 
  {
    "author": "葛郯", 
    "content": "忆昨苕溪，惯弄五亭月笛，四水烟蓑。\n何事毗檀门外，马驻长坡。\n野花中、乱红杳霭，小桥外、叠翠嵯峨。\n且颜酡。\n但存长袖，舞倒婆娑。\n云何。\n主盟惠政，春行五马，月皎千波。\n赢得宾僚，听隔墙、无事高歌。\n帐烟寒、瑞麟影坠，帘雾细、宝鸭香多。", 
    "rhythmic": "玉蝴蝶"
  }, 
  {
    "author": "葛郯", 
    "content": "冯夷微怒，被鲛人水府，织成绡。\n何处飞来双白鹭，点破一溪寒玉。\n岸柳烟迷，海棠酒困，赢得春眠足。\n凭栏搔首，为谁消遣愁目。\n遥想居士床头，竹渠新雨，溜瓮中春。\n不惜千锺为客寿，倒卧南山新绿。\n晚月催归，春风留住，费尽纱笼烛。\n恍疑仙洞，梦游天柱林屋。", 
    "rhythmic": "念奴娇"
  }, 
  {
    "author": "葛郯", 
    "content": "阳关西路，看垂阳客舍，嫩浮波。\n宝马嘶风人渐远，隐隐歌声戛玉。\n踏遍春山，归来高卧，笑濯沧浪足。\n孤鸿天际，断霞摇曳心目。\n香露飞入壶中，仙家九酝，酿百家。\n一朵巫阳休怅望，且看家山眉绿。\n歌罢风生，舞馀花颤，凤髓飘红烛。\n瑶台月冷，夜归斗挂银屋。", 
    "rhythmic": "念奴娇"
  }, 
  {
    "author": "葛郯", 
    "content": "楼十二，无限神仙侣。\n紫绂丹麾彩鸾驭。\n步虚声杳霭，碧落天高，微云淡，点破瑶阶白露。\n暗香来水阁，冰簟纱厨，一枕风轻自无暑。\n更上水精帘，斗挂阑干，银河浅、天孙将渡。\n终不如、归去在苕川，看千顷菰蒲，乱鸣秋雨。", 
    "rhythmic": "洞仙歌"
  }, 
  {
    "author": "葛郯", 
    "content": "藐姑仙子，天外谁为侣。\n八极浮游气为驭。\n看朝餐沆瀣，暮饮醍醐，瑶台冷，吹落九天风露。\n翠空云幕净，宝鉴无尘，碧树秋来暗消暑。\n残夜水明楼，影落寒溪，行人起、沙头唤渡。\n任角声、吹落小梅花，梦不到渔翁，一蓑烟雨。", 
    "rhythmic": "洞仙歌"
  }, 
  {
    "author": "葛郯", 
    "content": "红叶飞时，青山缺处，云横秋影斜阳。\n凤凰旌节，何事到吾乡。\n要见大江东去，寒光静、水与天长。\n人争看，恩袍焕锦，新惹御炉香。\n满城，夸盛事，两邦鼓吹，几部笙簧。\n看万红千翠，簇拥云裳。", 
    "rhythmic": "满庭霜・满庭芳"
  }, 
  {
    "author": "葛郯", 
    "content": "归去来兮，苕溪深处，上有苍翠千峰。\n月桥烟墅，家在五湖东。\n试觅桃花流水，鸡犬静、人迹才通。\n沙汀晚，一天云锦，飞下水精宫。\n两年，官事少，江梅雾暗，多稼云丰。\n把毗坛清梦，尽入诗筒。", 
    "rhythmic": "满庭霜・满庭芳"
  }, 
  {
    "author": "葛郯", 
    "content": "归去来兮，家林不远，梦魂飞绕烟峰。\n洞房花木，只在小池东。\n谁道云深无路，小桥外、一径相通。\n功名小，从教群蚁，鏖战大槐宫。\n故人，书夜到，秫田百亩，已兆年丰。\n把乌程烂醉，不数郫筒。", 
    "rhythmic": "满庭霜・满庭芳"
  }, 
  {
    "author": "葛郯", 
    "content": "归去来兮，心空无物，乱山不斗眉峰。\n夜禅久坐，窗晓日升东。\n已绝乘槎忘想，沧溪迥、不与河通。\n维摩室，从教花雨，飞舞下天空。\n何人，开宴豆，楚羹莼嫩，吴脍盘丰。\n看一声乃，落日收筒。", 
    "rhythmic": "满庭霜・满庭芳"
  }, 
  {
    "author": "葛郯", 
    "content": "家住苕西，小池映、青山一曲。\n翠深里、猿呼鹤应，短墙低屋。\n麦影离离翻翠浪，泉声НН敲寒玉。\n怪夜来、有蚁出糟床，新绿。\n和月种，南阳菊。\n饶云买，淇园竹。\n任蛮争触战，世间荣辱。\n两目未消凭远恨，一筇费尽登山足。\n便棹舟、炊火荻花中，鲈鱼熟。", 
    "rhythmic": "满江红"
  }, 
  {
    "author": "葛郯", 
    "content": "卷尽珠帘，楚天迥、阑干几曲。\n最好是、瑶台归路，月翻银屋。\n深院数枰风入座，高楼一喷云横玉。\n看橘林、霜浅未全黄，犹悬绿。\n悠然意，渊明菊。\n真如指，国师竹。\n者是非识破，都无荣辱。\n不管浮生如蝶梦，从教万事添蛇足。\n坐西、一笑八千秋，蟠桃熟。", 
    "rhythmic": "满江红"
  }, 
  {
    "author": "葛郯", 
    "content": "郢客高歌，犹未睹、阳春一曲。\n多应是、连城有价，藏华屋。\n但使章台无异意，何妨一见邯郸玉。\n料锦囊、随客泛东溪，凌波绿。\n难独唱，篱边菊。\n谁与咏，阶前竹。\n想秋光不久，又成虚辱。\n过雁不知蛩有恨，行夔应笑无足。\n愿为予、落笔走盘珠，争圆熟。", 
    "rhythmic": "满江红"
  }, 
  {
    "author": "葛郯", 
    "content": "年来衰懒，渐无心赏遍，目前佳趣。\n寂寂墙阴春荠老，不到先生鼎俎。\n诗卷寻医，禅林结局，酒入昏田务。\n山头云气，为谁来往朝暮。\n犹有筇杖多情，扪萝踏石，堕半岩花雨。\n更向葭业摇短艇，惊起飞鸿烟渚。\n横玉凄清，焦桐古淡，一笑忘千虑。\n更阑人静，此声今在何处。", 
    "rhythmic": "念奴娇"
  }, 
  {
    "author": "葛郯", 
    "content": "蓬莱一岛，卧长烟千柳，西溪幽趣。\n苜蓿盘中初日上，不把充俎，和月栽松，饶云买石，只此为家务。\n倚楹清啸，断霞斜倚天暮。\n闻道块磊浇胸，槎丫肝肺，动笔端风雨。\n壁上潇湘秋一帧，影落荻花洲渚。\n暗浦潮生，寒矶雪化，无复风尘虑。\n此时渔父，短蓑合在何处。", 
    "rhythmic": "念奴娇"
  }, 
  {
    "author": "葛郯", 
    "content": "亭亭鹤羽戏芝田。\n看群仙。\n起青涟。\n绿盖红幢，千乘去朝天。\n留得瑶姬清夜舞，人与月，斗婵娟。\n凭阑有恨不堪言。\n倩谁传。\n曲声圆。", 
    "rhythmic": "江神子・江城子"
  }, 
  {
    "author": "葛郯", 
    "content": "粼粼白水护青田。\n想真仙。\n弄清莲。\n十里香风，吹下碧云天。\n月在草堂人未寝，松竹暗，水涓涓。\n夜阑何事悄无言。\n怨空传。\n事难圆。", 
    "rhythmic": "江神子・江城子"
  }, 
  {
    "author": "葛郯", 
    "content": "千树家园锁旧津。\n谁移数点在孤村。\n海仙探蕊禽留影，楚客穿花蝶舞魂。\n桥断港，水横门。\n残霞零落晚烟昏。\n只因留住三更月，暗里香来别是春。", 
    "rhythmic": "鹧鸪天"
  }, 
  {
    "author": "葛郯", 
    "content": "万木家园雾暗津。\n不须踏影下前村。\n须知苕水云窟，自有罗浮冰雪魂。\n横水馆，倚楼门。\n参旗有约共黄昏。\n此中有句无人见，谁在樽前领略春。", 
    "rhythmic": "鹧鸪天"
  }, 
  {
    "author": "葛郯", 
    "content": "风摇丹髻，叶翦西岩树。\n岁律峥嵘又如许。\n看千峰倒影，浮动觥船，纱窗外，万幅鲛绡斗舞。\n五弦弹不尽，碧落天高，隐隐孤鸿向云度。\n送斜红敛尽，催上蟾钩，金风细，点破瑶阶白露。\n任笛声、吹残一帘秋，看人□栏□，暮云高处。", 
    "rhythmic": "洞仙歌"
  }, 
  {
    "author": "葛郯", 
    "content": "橹声伊轧，影转云间树。\n试问扁舟在何许。\n正溪堂波动，沙渚苹轻，渔翁醉，隔岸蓑衣对舞。\n归来无一事，尊酒相逢，莫把光阴更虚度。\n看歌云杳霭，香雾轻盈，银河转，笑芙蓉晓露。\n纵西风、黄叶满庭秋，也不碍凝眸，乱山多处。", 
    "rhythmic": "洞仙歌"
  }, 
  {
    "author": "葛郯", 
    "content": "丹青明灭，霜著谁家树。\n满眼风光向谁许。\n送寒鸦万点，流水孤村，归来晚，月影三人夜舞。\n金英秋已老，蜡缀寒葩，空里时闻暗香度。\n任一枝瓶小，数点钗寒，佳人笑，饮尽床头玉露。\n看纱窗、红日上三竿，把蝶影捎空，在花深处。", 
    "rhythmic": "洞仙歌"
  }, 
  {
    "author": "葛郯", 
    "content": "年来惯行役，楚尾又吴头。\n餐霞吸露，何事佳处辄迟留。\n云听渔舟夜唱，花落牧童横笛，占尽五湖秋。\n胡床兴不浅，人在庾公楼。\n绣帘卷，曲阑暝，翠鬟愁。\n森罗万象，与渠诗里一时收。\n天设四桥风月，地会三州山水，邀我伴沙鸥。\n明朝起归梦，一枕过苹洲。", 
    "rhythmic": "水调歌头"
  }, 
  {
    "author": "葛郯", 
    "content": "帆腹饱天际，树发渺云头。\n翠光千顷，为谁来去为谁留。\n疑是吴宫西子，淡扫修眉一抹，妆罢玉奁秋。\n中流送行客，却立望层楼。\n风色变，堤草乱，浪花愁。\n跳珠翻墨，轰雷掣电几时收。\n应是阳侯薄相，催我胸中锦绣，清唱和鸣鸥。\n残霞似相贷，一缕媚汀洲。", 
    "rhythmic": "水调歌头"
  }, 
  {
    "author": "葛郯", 
    "content": "青铜昏水面，乌帽裹山头。\n风涛如此，天公作意巧相留。\n常记垂虹晚渡，卧看菰蒲烟雨，屈指十三秋。\n恍若华胥梦，无语下西楼。\n翠翻空，寒入座，不禁愁。\n五弦弹尽，隐隐天末暮虹收。\n欲伴渔翁钓艇，乃一声江上，寒碧点轻鸥。\n无人阻归兴，直欲迈长洲。", 
    "rhythmic": "水调歌头"
  }, 
  {
    "author": "葛郯", 
    "content": "乱烟簇。\n帘外青山渐肃。\n莲房静。\n荷盖半残，欲放清涟媚溪绿。\n凭高送远目。\n飞起沧洲雁骛。\n寒窗静，茶碗未深，一枕胡床画眠足。\n闲行问松菊。\n今□雨谁家，空对银烛。\n箫声忽下瑶台曲。\n看鹤舞风动，乌啼云起，何须舟内怨女哭。\n抱琴写幽独。\n情触。\n会相续。\n况节近中元，月浪翻屋。\n长鲸愁晓寒蟾促。", 
    "rhythmic": "兰陵王"
  }, 
  {
    "author": "葛郯", 
    "content": "谢家池阁。\n翠桁香浓，琐纱窗薄。\n夜雨灯前，秋风笔下，与谁同乐。\n主人许我清狂，奈酒量、从来最弱。\n颠倒冠巾，淋漓衣袂，醒时方觉。", 
    "rhythmic": "柳梢青"
  }, 
  {
    "author": "葛郯", 
    "content": "空中雨阁。\n一段轻阴，翠铺林薄。\n橘内仙翁，棋边公子，共成清乐。\n主人有井留车，看席上、云轻柳弱。\n斗转檐头，鸡鸣窗外，无人知觉。", 
    "rhythmic": "柳梢青"
  }, 
  {
    "author": "葛郯", 
    "content": "双锦领出西山。\n戎幕护旌旗。\n横槊春风百咏，临淮夜月千卮。", 
    "rhythmic": "朝中措"
  }, 
  {
    "author": "葛郯", 
    "content": "风雨半摧残，一园花老。\n绿遍池塘夜来草。\n看花何处，莫被此花相恼。\n世间多少事，邯郸道。\n凭远下临，暗尘飞绕。\n数点烟中树、水村小。\n斜阳且住，为我花间留照。\n从教红满地，何须扫。", 
    "rhythmic": "感皇恩"
  }, 
  {
    "author": "葛郯", 
    "content": "花似镜中人，不堪衰老。\n空羡青青岸边草。\n多情消瘦，更被无情相恼。\n近来无限事，凭谁道。\n胡蝶满园，丛边空绕。\n睡起流莺过、语声小。\n琐窗危坐，更被玉蟾相照。\n夜阑梅影瘦，凭谁扫。", 
    "rhythmic": "感皇恩"
  }, 
  {
    "author": "姚述尧2", 
    "content": "蕤宾奏律，正太平无事，欢娱时节，翘首箫台南望处，两两寿星明彻。\n和满乾坤，春回草木，瑞霭凝金阙。\n钧天齐奏，嵩呼隐隐三发。\n遥想帝里繁华，庆父尧子舜，赓歌胥悦。\n黼座传觞仙仗里，拜舞两阶英杰。", 
    "rhythmic": "太平欢・念奴娇"
  }, 
  {
    "author": "姚述尧2", 
    "content": "酒泛恩波，香凝瑞彩，笙歌鼎沸华堂。\n簪缨济济，拜手祝君王。\n好是重华盛世，康衢里、争颂陶唐。\n古今少，圣明相继，交劝万年觞。\n升平，无外事，穷天极地，俱沐恩光。\n更宫花齐戴，锦绣成行。\n愿捧蟠桃为寿，对瑶宴、一曲山香。\n尧天近，葵倾心切，相约共梯航。", 
    "rhythmic": "满庭芳"
  }, 
  {
    "author": "姚述尧2", 
    "content": "山城秋早，听画角吟风，晓来声咽。\n梦断华胥人乍起，冷浸一天霜月。\n灏气参横，尘埃洗尽，玉管濡冰雪。\n兴来吟咏，灵均谁谓今绝。\n闻道潇洒王孙，对黄花清赏，喜延佳客。\n一坐簪缨谭笑处，全胜东篱山色。\n酒兴云浓，诗肠雷隐，饮罢须臾设。\n醉归凝伫，此怀还与谁说。", 
    "rhythmic": "念奴娇"
  }, 
  {
    "author": "姚述尧2", 
    "content": "霜风初过，正仙吏微吟，诗喉清咽。\n静对南山真赏处，秋後一亭花月。\n翠簇香，光摇今胜，玉女肌凝雪。\n寒城无伴，灿然还自奇绝。\n况有凫朋来，拼金钱都罄，晚酣留客。\n应笑陶潜孤负了，多少傲霜馀色。\n鲸饮方豪，龙饮未已，更著雕胡设。\n清欢无限，醉归犹记前说。", 
    "rhythmic": "念奴娇"
  }, 
  {
    "author": "姚述尧2", 
    "content": "山城秋好，正西风淅淅，登高时候。\n杖倚徘徊凝望处，翠叠万山如绣。\n云绕禾场，沈戎马，田野欢声凑。\n琴堂无事，何妨同泛香溜。\n况有庭下黄花，遍河阳、尽把金钱铺就。\n一座簪缨谭笑里，尘脱风生清昼。\n饮罢龙山，诗成彭泽，灏气森星斗。\n醉归凝伫，美人时炷金兽。", 
    "rhythmic": "念奴娇"
  }, 
  {
    "author": "姚述尧2", 
    "content": "江山清绝，正箫台花县，霜秋时候。\n寻胜登高环望处，碧瓦参差铺绣。\n五岫藏云，两溪吞月，古市渔盐凑。\n青帘斜扬，家家香泛丹溜。\n况是东鲁风流，看儒冠济济，垂天赋就。\n陶令从容官事了，把菊高吟闲昼。\n草鞠圜扉，香凝燕寝，豪饮挥金斗。\n公庭无事，珍祥休问驯兽。", 
    "rhythmic": "念奴娇"
  }, 
  {
    "author": "姚述尧2", 
    "content": "芸堂春早，正芳苞紫萼，笼烟调雨。\n隐隐朝阳歌宴罢，拥出三千宫女。\n醉面匀红，香囊暗惹，鹊尾烟频炷。\n庐山佳致，依然都在庭宇。\n因念一种天香，当年岩谷下，想难俦侣。\n一旦呈祥都占断，阆苑琼林歌舞。\n瑞彩扶疏，锦笼绰约，兰蕙应羞妒。\n明朝胜赏，有谁同唱金缕。", 
    "rhythmic": "念奴娇"
  }, 
  {
    "author": "姚述尧2", 
    "content": "早春时候，占百花头上，天香芳馥。\n寥廓寒分和气到，知是花神全毓。\n独步前林，挽回春色，素节辉冰玉。\n悠然一笑，便应扫尽粗俗。\n最爱潇洒溪头，孤标凛凛，不与凡华逐。\n自是玉堂深处客，聊寄疏篱茅屋。\n已报君王，为调金鼎，直与人间足。\n更看难老，岁寒长友松竹。", 
    "rhythmic": "念奴娇"
  }, 
  {
    "author": "姚述尧2", 
    "content": "碧落暮云卷，玉宇静无尘。\n宝阶露滴仙掌，秋气正平分。\n冷浸银河清澈，光射珠躔明灭，素女拥冰轮。\n今夕桂华满，疑是别乾坤。\n对清影，凌灏气，沃芳尊。\n凭高凝望，万里城阙尽铺银。\n偏照长门离恨，更揽西园诗思，何处不关情。\n此景年年好，莫惜醉归频。", 
    "rhythmic": "水调歌头"
  }, 
  {
    "author": "姚述尧2", 
    "content": "三五半圆夜，二七素秋天。\n银河耿耿，中渡绛节会星。\n宝鹊喜传佳信，丹凤欢迎仙仗，瑞彩映珠躔。\n此意天长久，不比在人间。\n多情客，捧香饵，洁宾筵。\n殷勤拜舞，乞寿乞富乞团圆。\n宜与人人愿足，更看家家欢洽，喜气满江山。\n今夕莫辞醉，後会是来年。", 
    "rhythmic": "水调歌头"
  }, 
  {
    "author": "姚述尧2", 
    "content": "上苑暮春好，烟雨正溟。\n桃蹊冷落无语，嫩绿翳残红。\n好是翠乍展，喜见玉英初坼，裁翦费春工。\n绰约更娇软，轻扬万条风。\n散清馥，翻素艳，照晴空。\n佳人羞妒，兢把粉质斗芳容。\n无限恼人风味，别有留春情韵，都付酒杯中。\n极目凭阑久，月影在墙东。", 
    "rhythmic": "水调歌头"
  }, 
  {
    "author": "姚述尧2", 
    "content": "泽国正秋杪，微雨洒江滨。\n凭高一望，万里多稼总如云。\n芳野壤歌鼎沸，古市欢声辐凑，尽是泰平人。\n铃阁尽无事，桃李满公门。\n恨瓜戍，趣征驭，惜芳辰。\n高情耿耿，重别中夜沃清尊。\n不为阑亭感慨，莫作楚狂醉倒，谭笑自生春。\n明日送行处，忍顾翠眉颦。", 
    "rhythmic": "水调歌头"
  }, 
  {
    "author": "姚述尧2", 
    "content": "金风玉露，正清秋初霁。\n天上星郎夜游戏。\n喜鹊儿、向织女报佳期，停机杼，草草便谐欢会。\n情深悄无寤，云雨须臾，刚被鸡人早惊起。\n念岁岁年年，今夕之前，两下里、千山万水。\n到今夕、相逢又葱葱，愿地久天长，永无抛弃。", 
    "rhythmic": "洞仙歌"
  }, 
  {
    "author": "姚述尧2", 
    "content": "素节秋强半，嘉名久最宜。\n霜风簌簌下天涯。\n幸有佳朋、何惜共登危。\n月窟诸仙子，天宫两白眉。\n相逢不醉定无归。\n笑问黄花重约、是何时。", 
    "rhythmic": "南歌子"
  }, 
  {
    "author": "姚述尧2", 
    "content": "天宇霜风净，雷封露气寒。\n群贤高宴胜龙山。\n中有仙翁绿鬓、更朱颜。\n北阙心犹壮，东篱兴为阑。\n年年身健足清欢。\n後会不妨重约、醉长安。", 
    "rhythmic": "南歌子"
  }, 
  {
    "author": "姚述尧2", 
    "content": "人在烟云里，山横碧落旁。\n望中缥缈是仙乡。\n幸有佳朋、何惜醉斜阳。\n公子传杯速，骚人练句忙。\n悠然此兴未能忘。\n似觉庭花、全胜去年黄。", 
    "rhythmic": "南歌子"
  }, 
  {
    "author": "姚述尧2", 
    "content": "瑞彩迎朝日，柔枝绕庆云。\n谁将仙种下天阍。\n却笑葵杯榴火、俗纷纷。\n色映蔷薇水，光浮琥珀尊。\n美人浴罢近黄昏。\n总把淡妆浓抹、斗芳芬。", 
    "rhythmic": "南歌子"
  }, 
  {
    "author": "姚述尧2", 
    "content": "咳唾琼珠璀，精神冰玉寒。\n不求名利不谈玄。\n明月清风相对、自怡然。\n潇洒真仙隐，繁华小洞天。\n薰风飒飒度虞弦。\n更拥姬姜何惜、醉华年。", 
    "rhythmic": "南歌子"
  }, 
  {
    "author": "姚述尧2", 
    "content": "宾宴亲尧日，薰弦动舜风。\n公馀无事乐年丰。\n多谢歌姬流盼、更情浓。\n气逼云天外，毫濡雪碗中。\n百篇斗酒兴何穷。\n却笑东山无语、醉花丛。", 
    "rhythmic": "南歌子"
  }, 
  {
    "author": "姚述尧2", 
    "content": "罗盖轻翻翠，冰姿巧弄红。\n晚来习习度香风。\n疑是华山仙子、下珠宫。\n柳外神仙侣，花间锦绣丛。\n竞将玉质比芳容。\n笑指壶天何惜、醉千锺。", 
    "rhythmic": "南歌子"
  }, 
  {
    "author": "姚述尧2", 
    "content": "金谷貂蝉侣，东山锦绣丛。\n管弦丝竹醉东风。\n漫逐流莺飞舞、乱红中。\n清尝吾人事，诗情我辈锺。\n藤萝欲上更筇。\n笑指壶天烟绕、斗城东。", 
    "rhythmic": "南歌子"
  }, 
  {
    "author": "姚述尧2", 
    "content": "误入红莲幕，来依玉树丛。\n也将尘迹寄东风。\n忙里偷闲同到、此山中。\n迥野韶华丽，晴岚秀色锺。\n凭高凝望倦扶筇。\n喜见今年和气、满南东。", 
    "rhythmic": "南歌子"
  }, 
  {
    "author": "姚述尧2", 
    "content": "雨过云峰净，天高水镜平。\n望中寸碧远山横。\n潇洒何郎相对、挹金觥。\n朱李沈寒碧，新瓜破玉英。\n浩然谭笑有馀情。\n醉舞何妨颓玉、倚飞琼。", 
    "rhythmic": "南歌子"
  }, 
  {
    "author": "姚述尧2", 
    "content": "山县登高真胜事，满筵当代英奇。\n黄花无语笑东篱。\n龙山真鼠辈，巴岭漫羁栖。\n醉後风流情更好，笑谈落落珠玑。\n莫将乌帽任风吹。\n动容皆是舞，出语总成诗。", 
    "rhythmic": "临江仙"
  }, 
  {
    "author": "姚述尧2", 
    "content": "佳节喜逢长久日，翩翩凫朋来。\n霜清天宇绝纤埃。\n遥怜巴岭月，拟上曲江台。\n怀县从容留客宴，追欢正好传杯。\n使君归骑莫相催。\n更拼明日醉，未放菊花开。", 
    "rhythmic": "临江仙"
  }, 
  {
    "author": "姚述尧2", 
    "content": "云度岩扉风振谷，迅雷惊起蛟龙。\n天威汹汹变晴空。\n搅翻银汉水，倾入宝莲宫。\n雪浪奔冲凌翠麓。\n陇头低挂双虹。\n人间热恼尽消融。\n此流长不断，万折竟朝东。", 
    "rhythmic": "临江仙"
  }, 
  {
    "author": "姚述尧2", 
    "content": "万石家声夸第一，清材更美姿容。\n笑谈落落与谁同。\n烟分丹篆碧，香泛小槽红。\n准拟中秋圆月好，暮云忽翳晴空。\n共将清致敌西风。\n举头连玉兔，乘兴沃金锺。", 
    "rhythmic": "临江仙"
  }, 
  {
    "author": "姚述尧2", 
    "content": "材刃纵横森武库，箫台旧日梅仙。\n累陪簪盖醉花前。\n吴门归去後，一别动经年。\n曾到赤城真隐处，飘飘凤举龙蟠。\n勒回俗驾向长安。\n好将医国手，从此活人间。", 
    "rhythmic": "临江仙"
  }, 
  {
    "author": "姚述尧2", 
    "content": "橘绿橙黄秋正好，霜飙洗尽炎威。\n园林木落望中奇。\n俊游方得意，楚客为谁悲。\n况有风流文字饮，何妨同醉东篱。\n狂歌犹记少陵诗。\n地偏初衣，山拥更登危。", 
    "rhythmic": "临江仙"
  }, 
  {
    "author": "姚述尧2", 
    "content": "一去吴山三改火，我来两见寒梅。\n君今先向斗城回。\n尊前方重别，征骑莫相催。\n堪笑人生如逆旅，明年我亦言归。\n羡君平步到天涯。\n吴侬如有问，为我说归期。", 
    "rhythmic": "临江仙"
  }, 
  {
    "author": "姚述尧2", 
    "content": "忆昨曾将明使指，轺车踏遍东城。\n重来游戏拥双旌。\n江山皆故部，英俊尽门生。\n杖策翩然归去也，送行满坐簪缨。\n尊前雨泪不胜情。\n曲终人散後，江上数峰青。", 
    "rhythmic": "临江仙"
  }, 
  {
    "author": "姚述尧2", 
    "content": "乳酒初颁菊正黄。\n去年高宴近清光。\n朝回犹带御炉香。\n暂向花封陪客醉，已闻芝检促归装。\n昌黎宁许到潮阳。", 
    "rhythmic": "浣溪沙"
  }, 
  {
    "author": "姚述尧2", 
    "content": "与客相从谒谢公。\n芝田绛节拥仙翁。\n数枝桃杏斗香红。\n醉眼斜拖春水绿，黛眉低拂远山浓。\n此情都在酒杯中。", 
    "rhythmic": "浣溪沙"
  }, 
  {
    "author": "姚述尧2", 
    "content": "两到蟾宫折桂枝。\n经文纬武拟康时。\n箫台仙隐漫游嬉。\n气宇棱棱吞梦泽，笑谈落落催珠玑。\n何妨相对沃金卮。", 
    "rhythmic": "浣溪沙"
  }, 
  {
    "author": "姚述尧2", 
    "content": "短棹翩翩绿一莎。\n碧潭深处几风波。\n晚来风定却高歌。\n千尺丝纶随卷放，数声玉笛足清和。\n蝇头名利奈伊何。", 
    "rhythmic": "浣溪沙"
  }, 
  {
    "author": "姚述尧2", 
    "content": "玉宇无尘露气清。\n凭高极目万山横。\n霜前白雁初传信，篱下黄花独有情。\n乌帽侧，紫萸馨。\n尊前醉舞拥飞琼。\n明年此会知何处，不是鄱江是帝城。", 
    "rhythmic": "鹧鸪天"
  }, 
  {
    "author": "姚述尧2", 
    "content": "昨夜东风到海涯。\n繁红簇簇吐胭脂。\n恍疑仙子朝天罢，醉面匀霞韵更宜。\n欢未足，困相依。\n羞将兰麝污天姿。\n少陵可是风情薄，却为无香不作诗。", 
    "rhythmic": "鹧鸪天"
  }, 
  {
    "author": "姚述尧2", 
    "content": "几阵萧萧弄雨风。\n片云微破月朦胧。\n田家侧耳听鸣鹳，寰海倾心想卧龙。\n尧日近，舜云浓。\n圣仁天覆忍民穷。\n会看膏泽随车下，祗恐诗人句未工。", 
    "rhythmic": "鹧鸪天"
  }, 
  {
    "author": "姚述尧2", 
    "content": "凤阙朝回晓色分。\n彩霞轻拂绛衣新。\n炎乌影里年年好，碧玉枝头日日春。\n携翠，对芳尊。\n东君著意属诗人。\n夜深莫放西风入，频遣司花护锦。", 
    "rhythmic": "鹧鸪天"
  }, 
  {
    "author": "姚述尧2", 
    "content": "司花著意惜春光。\n桃杏飘零此独芳。\n一抹霞红匀醉脸，恼人情处不须香。", 
    "rhythmic": "瑞鹧鸪"
  }, 
  {
    "author": "姚述尧2", 
    "content": "红叶漫随风舞，黄花不畏霜凋。\n诗人把酒竞招招。\n更欲移尊籍草。\n醉里谪仙兴逸，夜深归骑声呶。\n孟公投辖未相饶。\n不放秋光便老。", 
    "rhythmic": "西江月"
  }, 
  {
    "author": "姚述尧2", 
    "content": "嫩绿烟笼碎玉，繁红日护香绡。\n故人去後恨迢迢。\n独倚危楼情悄。\n脉脉望穷云杪，看看月上花梢。\n嫩添金鸭任烟消。\n杜宇一声春晓。", 
    "rhythmic": "西江月"
  }, 
  {
    "author": "姚述尧2", 
    "content": "井梧飞早。\n一雁横空天更好。\n才子寻幽。\n争把新诗断送秋。\n浮生鸥没。\n莫为尘劳轻度日。\n倒载何妨。\n唱彻凉州月在旁。", 
    "rhythmic": "减字木兰花"
  }, 
  {
    "author": "姚述尧2", 
    "content": "烟收云敛。\n极目遥岑三四点。\n过了重阳。\n篱下残花未褪黄。\n郑庄好客。\n故遣红妆飞大白。\n月满回廊。\n饮散歌阑已断肠。", 
    "rhythmic": "减字木兰花"
  }, 
  {
    "author": "姚述尧2", 
    "content": "暗香清绝。\n不比寻常枝上雪。\n细叠冰绡。\n多谢天公快翦刀。\n仙姿楚楚。\n轻曳霓裳来帝所。\n淡拂宫妆。\n瑞脑重铺片片香。", 
    "rhythmic": "减字木兰花"
  }, 
  {
    "author": "姚述尧2", 
    "content": "霜天奇绝。\n江上寒英重缀雪。\n簌簌轻绡。\n应是司花巧奏刀。\n东君清楚。\n故把疏枝来酒所。\n点点新妆。\n冷浸冰壶别有香。", 
    "rhythmic": "减字木兰花"
  }, 
  {
    "author": "姚述尧2", 
    "content": "飞龙利见。\n前夜君王方锡宴。\n今日相逢。\n却向南阳起卧龙。\n果为霖雨。\n洗尽苍生炎夏苦。\n喜气匆匆。\n好向尊前醉晚风。", 
    "rhythmic": "减字木兰花"
  }, 
  {
    "author": "姚述尧2", 
    "content": "天寒人静。\n啸倚胡床闲画永。\n春信初回。\n报道南枝昨夜开。\n沈沈庭院。\n独坐黄昏谁是伴。\n风过南墙。\n似觉天宫暗递香。", 
    "rhythmic": "减字木兰花"
  }, 
  {
    "author": "姚述尧2", 
    "content": "薰风解愠。\n手握乾符躬揖逊。\n廊庙无为。\n天子亲传万寿卮。\n恩覃湛露。\n和气欢声均海宇。\n嵩岳三呼。\n父子唐虞今古无。", 
    "rhythmic": "减字木兰花"
  }, 
  {
    "author": "姚述尧2", 
    "content": "琴堂无事。\n满酌金承帝祉。\n乐奏箫韶。\n更与封人共祝尧。\n君王万岁。\n岁岁今朝歌既醉。\n主圣臣贤。\n从此鸿图万万年。", 
    "rhythmic": "减字木兰花"
  }, 
  {
    "author": "姚述尧2", 
    "content": "绰约冰姿无语。\n高步广寒深处。\n香露檀心，拟到素娥云路。\n仙去。\n仙去。\n莫学朝云暮雨。", 
    "rhythmic": "如梦令"
  }, 
  {
    "author": "姚述尧2", 
    "content": "雅淡轻盈如语。\n碧玉枝头娇处。\n钩月衬凌波，仿佛湘江烟路。\n凝伫。\n凝伫。\n不似梨花带雨。", 
    "rhythmic": "如梦令"
  }, 
  {
    "author": "姚述尧2", 
    "content": "龙焙初分丹阙。\n玉果轻翻琼屑。\n彩仗挹香风，搅起一瓯春雪。\n清绝。\n清绝。\n更把兽烟频。", 
    "rhythmic": "如梦令"
  }, 
  {
    "author": "姚述尧2", 
    "content": "潇洒寒林，玉丛遥映松篁底。\n凤簪斜倚。\n笑傲东风里。\n一种幽芳，自有先春意。\n香风细。\n国人争媚。\n不数桃和李。", 
    "rhythmic": "点绛唇"
  }, 
  {
    "author": "姚述尧2", 
    "content": "金碧交辉，江陵千树天然富。\n寒林争秀。\n独向霜风後。\n写入冰纨，两两情何厚。\n同携久。\n凉生清画。\n香满佳人手。", 
    "rhythmic": "点绛唇"
  }, 
  {
    "author": "姚述尧2", 
    "content": "夜桂飘香，西风淅淅寒窗悄。\n素娥相照。\n倍觉秋光好。\n花本无情，刚被诗情恼。\n知音少。\n为花歌笑。\n醉向花前倒。", 
    "rhythmic": "点绛唇"
  }, 
  {
    "author": "姚述尧2", 
    "content": "玉叶金英，倩谁移下蟾宫树。\n香风飘度。\n满院飞黄雨。\n独倚寒林，搜尽高人句。\n关情处。\n素娥无语。\n的枝头露。", 
    "rhythmic": "点绛唇"
  }, 
  {
    "author": "姚述尧2", 
    "content": "天赋仙姿。\n玉骨冰肌。\n向炎威、独逞芳菲。\n轻盈雅淡，初出香闺。\n是水宫仙，月宫子，汉宫妃。\n清夸檐卜，韵胜酴。\n笑江梅、雪里开迟。", 
    "rhythmic": "行香子"
  }, 
  {
    "author": "姚述尧2", 
    "content": "满城风雨近重阳。\n小院更凄凉。\n遥想东篱山色，今年花为谁黄。", 
    "rhythmic": "朝中措"
  }, 
  {
    "author": "姚述尧2", 
    "content": "秋水莹精神。\n靖节先生太逼真。\n谭麈生风霏玉屑，津津。\n爽气冷然欲浸人。\n一坐尽生春。\n满引琼觞已半醺。\n更把黄花寿彭祖，盈盈。\n数阕新声又遏云。", 
    "rhythmic": "南乡子"
  }, 
  {
    "author": "姚述尧2", 
    "content": "珠帘深。\n玉人天上传清音。\n传清音。\n云横新雁，梅落寒林。\n□□□□□□□。\n□□□□□□□。\n□□□。\n谢家庭院，寿酒频斟。", 
    "rhythmic": "忆秦娥"
  }, 
  {
    "author": "姚述尧2", 
    "content": "山城寂寞浑无绪，兀坐黄昏。\n多谢东君。\n先遣司花来报春。\n清标自是蓬莱客，冰玉精神。", 
    "rhythmic": "丑奴儿・采桑子"
  }, 
  {
    "author": "姚述尧2", 
    "content": "晓来佳气穿帘幕，郁郁葱葱。\n宝鸭烟浓。\n戏采庭前玉树丛。\n肌肤绰约真仙子，王母宫中。", 
    "rhythmic": "丑奴儿・采桑子"
  }, 
  {
    "author": "姚述尧2", 
    "content": "春回海角。\n望中佳气连云幕。\n晓来隐隐闻天乐。\n玉女金童，来奉瑶池约。\n东风已破蟠桃萼。\n霞觞荐寿更酬酢。", 
    "rhythmic": "醉落魄・一斛珠"
  }, 
  {
    "author": "姚述尧2", 
    "content": "江村昨夜一枝梅。\n先传春信回。\n非烟非雾下瑶台。\n香风拂面来。\n云幕卷，日华开。\n祥光映上台。\n安舆从此步天街。\n君王赐寿杯。", 
    "rhythmic": "阮郎归"
  }, 
  {
    "author": "姚述尧2", 
    "content": "初夏好。\n雨过池塘荷盖小。\n绿阴庭院莺声悄。\n朱帘隐隐笙歌早。", 
    "rhythmic": "归国谣・归国遥"
  }, 
  {
    "author": "姚述尧2", 
    "content": "春已去。\n墙外榴花红半吐。\n薰风习习生庭户。\n美人浴罢黄昏暮。", 
    "rhythmic": "归国谣・归国遥"
  }, 
  {
    "author": "姚述尧2", 
    "content": "水阁弄清风，黯黯满园肥绿。\n茶罢竹间携手，有佳人如玉。\n渊明三径已催归，名利几时足。\n遥想五云多处，奏南风一曲。", 
    "rhythmic": "好事近"
  }, 
  {
    "author": "姚述尧2", 
    "content": "梅子欲黄时，霖雨晚来初歇。\n谁在绿窗深处，把彩丝双结。\n浅斟低唱笑相偎，映一团香雪。\n□指墙头榴火，倩玉郎轻折。", 
    "rhythmic": "好事近"
  }, 
  {
    "author": "石敦夫", 
    "content": "窥檐蟾影白，照坐烛花红。", 
    "rhythmic": "临江仙"
  }, 
  {
    "author": "甄龙友", 
    "content": "西风新叶堕，南国九秋初。\n周天三百六十五度，片云无。\n上有迢迢河汉，下有滔滔江水，横载洞庭湖。\n一叶放流去，人在浑仪图。\n满虚空，张宝盖，缀明珠。\n玻璃为地，游戏乾象驾坤舆。\n烂醉蓬莱方丈，遍入华严法界，试问夜何如。\n北斗转魁柄，东海欲飞乌。", 
    "rhythmic": "水调歌头"
  }, 
  {
    "author": "甄龙友", 
    "content": "十月小阳春。\n放榜梅花作状元。\n重庆礼成三日後，生贤。\n第一龙飞不偶然。\n劝酒自弹弦。\n更著班衣寿老仙。\n见说海坛沙涨也，明年。\n此夜休嗔我近前。", 
    "rhythmic": "南乡子"
  }, 
  {
    "author": "甄龙友", 
    "content": "思远楼前路。\n望平堤、十里湖光，画船无数。\n绿盖盈盈红粉面，叶底荷花解语。\n斗巧结、同心双缕。\n尚有经年离别恨，一丝丝、总是相思处。\n相见也，又重午。\n清江旧事传荆楚。\n叹人情、千载如新，尚沈菰黍。\n且尽尊前今日醉，谁肯独醒吊古。\n泛几盏、菖蒲绿醑。\n两两龙舟争竞渡，奈珠帘、暮卷西山雨。\n看未足，怎归去。", 
    "rhythmic": "贺新郎"
  }, 
  {
    "author": "甄龙友", 
    "content": "峨眉仙客。\n四海文章伯。\n来向东坡游戏，人间世、著不得。\n去国谁爱惜。", 
    "rhythmic": "霜天晓角"
  }, 
  {
    "author": "范端臣", 
    "content": "寻常三五，问今夕何夕，婵娟都胜。\n天豁云收崩浪净，深碧琉璃千顷。\n银汉无声，冰轮直上，桂湿扶疏影。\n纶巾玉麈，庾楼无限清兴。\n谁念江海飘零，不堪回首，惊鹊南枝冷。\n万点苍山何处是，修竹吾庐三径。\n香雾云鬟，清辉玉臂，醉了愁重醒。\n参横斗转，辘轳声断金井。", 
    "rhythmic": "念奴娇"
  }, 
  {
    "author": "范端臣", 
    "content": "玉楼绛气，卷霞绡云浪，飞空蟾魄。\n人世江山惊照耀，烟霭鳌峰千尺。\n陆海蓬壶，银葩星晕，点破琉璃碧。\n有人吟笑，紫河香满晴陌。\n况是东府君侯，西清别骑，樽俎开华席。\n迤逦飞轮催杖履，入对青黎仙客。\n襦裤歌谣，升平风露，拼取金莲侧。\n梅花吹动，满城依旧春色。", 
    "rhythmic": "念奴娇"
  }, 
  {
    "author": "韦能谦", 
    "content": "风清日晚溪桥路。\n绿暗摇残雨。\n闲亭小立望溪山。\n画出明湖深秀、水云间。\n漫郎疏懒非真吏。\n欲去无深计。\n功名英隽满凌烟。\n省事应须速上、五湖船。", 
    "rhythmic": "虞美人"
  }, 
  {
    "author": "耿时举", 
    "content": "露压蔷薇金井栏。\n辘轳声断碧丝乾。\n辽阳无信带围宽。\n花落池塘春梦静，月生帘幕夜香寒。\n闲愁无力凭阑干。", 
    "rhythmic": "浣溪沙"
  }, 
  {
    "author": "耿时举", 
    "content": "独鹤山前步药苗。\n青山只隔过溪桥。\n洞宫深处白云飘。\n碧井卧花人寂寞，画廊鸣叶雨潇潇。\n漫题诗句满芭蕉。", 
    "rhythmic": "浣溪沙"
  }, 
  {
    "author": "耿时举", 
    "content": "问月杯空，谪仙去、无人重举。\n兰台旧、扁舟乘兴，处留奇语。\n洞府初疑仙骨瘦，樽前尚爱纶巾舞。\n信前身、太白尚何疑，词高古。\n盟後会，偕真侣。\n黄叶渡，丹枫渚。\n道五湖烟浪，胜游溢浦。\n念我神闲鸥样度，似海山共去君应许。\n但只愁、岳牧要人□，撑住。", 
    "rhythmic": "满江红"
  }, 
  {
    "author": "耿时举", 
    "content": "暮春清昼。\n政莺啭夏林，棠阴初秀。\n鼓角欢雄，旌旗明灭，宝马又还西骤。\n山水六朝堪画，宫阙千门如绣。\n印悬斗。\n盛元戎小队，花间迎候。\n芳酎。\n为公寿。\n带雨梨花，未用啼红袖。\n玉帐风前，胡床月下，谈笑要清群丑。\n桃叶渡船应在，太白酒楼依旧。\n暂回首。\n看槐班爰立，沙堤成就。", 
    "rhythmic": "喜迁莺"
  }, 
  {
    "author": "管鉴", 
    "content": "登高作赋，叹老来笔力，都非年少。\n古观重游秋色里，冷怯西风吹帽。\n千里江山，一时人物，迥出尘埃表。\n危阑同凭，皎然玉树相照。\n惆怅紫菊红萸，年年簪发、应笑人空老。\n北阙西江君赐远，难得一枝来到。\n莫话升沈，且乘闲暇，赢得清尊倒。\n饮酣归暮，浩歌声振林杪。", 
    "rhythmic": "念奴娇"
  }, 
  {
    "author": "管鉴", 
    "content": "楚山万叠，怅高情、不比当年嵩少。\n官况全如秋淡薄，枉却尘侵乌帽。\n菊蕊犹青，茱萸未紫，节意凭谁表。\n故园何处，暮云低尽残照。\n追念往昔佳辰，尊前绝唱，未觉徐娘老。\n聚散悲欢回首异，今岁古台谁到。\n藉甚声名，难忘风味，何日重倾倒。\n交情好在，雁书频寄云杪。", 
    "rhythmic": "念奴娇"
  }, 
  {
    "author": "管鉴", 
    "content": "寒梢冰破，问何人远寄、江南春色。\n似是天怜为客久，报我春归消息。\n茅舍疏篱，故园开处，两岁关山隔。\n天涯重见，向人风味如昔。\n谁念月底风前，当时青鬓、渐与花颜白。\n不恨一番花阴早，恨把年华虚掷。\n嚼蕊含香，攀条觅句，拼醉禁愁得。\n酒醒还是，梦魂数遍归驿。", 
    "rhythmic": "念奴娇"
  }, 
  {
    "author": "管鉴", 
    "content": "两鬟娇小，向尊前、未省修蛾攒碧。\n唱得主人英妙句，气压三江七泽。\n病怯遐征，老添离抱，我是愁堆积。\n故园归梦，等闲吹堕南国。\n况是耐久交情，经年方幸，接从容辞色。\n告别匆匆聊共醉，惜此分阴如璧。\n锦瑟华堂，明朝回望，暮霭迷空隙。\n相思何处，风林月挂纤魄。", 
    "rhythmic": "念奴娇"
  }, 
  {
    "author": "管鉴", 
    "content": "小舟横截西江，晓来风静无尘起。\n霜馀日暖，东君见效，梅梢春醉。\n壮观亭高，通幽径远，吸江临水。\n任全抛簿领，携家访古，清泉畔、疏阴里。\n楚蜀江山分处，望神京、三千馀里。\n才高命偶，功名休羡，纷纷馀子。\n强健身心，团栾尊酒，此游须记。\n便他年富贵，园林钟鼓，只如今是。", 
    "rhythmic": "水龙吟"
  }, 
  {
    "author": "管鉴", 
    "content": "晓来密雪如筛，望中莹彻还如洗。\n梅花过了，东风未放，满城桃李。\n碎翦琼英，高林低树，巧装匀缀。\n更江山秀发，田畴清润，满眼是、丰年意。\n谁念危楼独倚。\n共飘零、茫茫天外。\n毫端句涩，杯中酒减，欢情难寄。\n天为凄凉，暂时遮尽，黄茅白苇。\n但神州目断，珠宫玉阙，缈三千里。", 
    "rhythmic": "水龙吟"
  }, 
  {
    "author": "管鉴", 
    "content": "平生五湖兴，梦想白苹洲。\n只今何处，卷帘波影漾风钩。\n况值晚天新霁，菱叶荷花如拭，香翠拥行舟。\n却为湖山好，牵思绕皇州。\n柳边堤，竹里阁，旧曾游。\n恍然重到，不知身世此淹留。\n且对碧梧修竹，领略好风凉月，大白与重浮。\n欲和凌云赋，佳思苦难酬。", 
    "rhythmic": "水调歌头"
  }, 
  {
    "author": "管鉴", 
    "content": "凉意在何许，高柳荫汀洲。\n移船藕花深处，待得月如钩。\n一抹晚山残照，十顷醉红香绿，百列琼舟。\n浩歌激苍莽，豪气溢神州。\n泛芙蓉，依绿水，并英游。\n明年此会，可怜独是贾胡留。\n赖有瀛洲仙子，少驻云霄高步，相与慰沈浮。\n富贵傥来尔，有酒且相酬。", 
    "rhythmic": "水调歌头"
  }, 
  {
    "author": "管鉴", 
    "content": "秋色浩无际，风露洗晴空。\n登临江山胜处，楼倚最高峰。\n好是夕阳低後，四野暮云齐敛，遮尽远山重。\n城郭参差里，烟树有无中。\n坐间客，才论斗，气如虹。\n挥毫万字，举双白眼送飞鸿。\n莫问梅仙丹灶，休觅山灵蕙帐，追忆采芝翁。\n便草凌云赋，归奏大明宫。", 
    "rhythmic": "水调歌头"
  }, 
  {
    "author": "管鉴", 
    "content": "一雨洗烦溽，天气爽如秋。\n江山佳处，眼明重见旧交游。\n去国三千馀里，俯视朝宗一水，共笑此生浮。\n幸我扁舟具，归欲问菟裘。\n叹君才，方进用，岂容休。\n銮坡凤沼，情知不为蜀人留。\n便恐升沈各异，後日相逢无处，别语易成愁。\n记取平安使，时访荻花洲。", 
    "rhythmic": "水调歌头"
  }, 
  {
    "author": "管鉴", 
    "content": "南雪不到地，今雪瑞非常。\n堆檐平砌，晚来风定转飞扬。\n浩荡乾坤无际，洗尽蛮烟瘴雾，和气遍遐荒。\n满眼丰年意，民共乐时康。\n倚琼楼，临玉树，举瑶觞。\n高吟低唱，从他减尽少年狂。\n且趁明年春好，整顿雨犁风箬，归去老农桑。\n唤起江南梦，先到水云乡。", 
    "rhythmic": "水调歌头"
  }, 
  {
    "author": "管鉴", 
    "content": "举俗爱重九，秋至不须悲。\n登临昔贤胜地，空愧主人谁。\n滚滚长江不尽，叠叠青山无数，千载揖高姿。\n况有贤宾客，同醉此佳时。\n坐间菊，青作袂，玉为肌。\n香英泛酒，风流绝胜酌酴。\n莫话龙山高会，只作东篱幽想，应有故人思。\n北望江南路，回首暮云披。", 
    "rhythmic": "水调歌头"
  }, 
  {
    "author": "管鉴", 
    "content": "举俗爱重九，我辈更锺情。\n良辰好景，赏心乐事古难并。\n正是朝廷闲暇，四序均调玉烛，一路庆丰登。\n况值循良守，酒与政俱成。\n倚危亭，持玉，泛金英。\n风高日淡，一天秋色共澄清。\n指点云间岳镇，寿与两宫齐久，天地永成平。\n岁岁同民乐，持此报君恩。", 
    "rhythmic": "水调歌头"
  }, 
  {
    "author": "管鉴", 
    "content": "百罚深杯，都不记、归来时节。\n仿佛听、重城更鼓，催成离缺。\n江上愁心山敛翠，津头夜色沙如雪。\n渐中年、怀抱更深交，难为别。\n歌声缓，行云歇。\n尊酒散，香尘灭。\n想来宵何处，乱山明月。\n得意春风群玉府，第名早晚黄金阙。\n但相思、莫遣雁来时，音书绝。", 
    "rhythmic": "满江红"
  }, 
  {
    "author": "管鉴", 
    "content": "去岁兹辰，记称寿、曾陪燕席。\n明朝更、屈公扶醉，相过为客。\n间世生贤元自异，偶然先後欢连日。\n怅如今、五岭望三湘，云霄隔。\n松鹤算，璋德。\n廊庙器，神仙格。\n想尊前仍唱，雪中晴色。\n公上清都调鼎鼐，我归旧隐寻泉石。\n愿年年、东阁燕嘉宾，常相忆。", 
    "rhythmic": "满江红"
  }, 
  {
    "author": "管鉴", 
    "content": "十日狂风，都断送、杏花红去。\n却是有、海棠枝上，一分春住。\n桃叶桃根浑未觉，樱桃杨柳成轻负。\n强尊前、抖擞旧精神，谁能许。\n时不再，欢难屡。\n心未老，杯频举。\n尚不妨领略，登临佳处。\n山接武陵馀胜气，江吞大别仍东注。\n叹圣贤、功业与江山，无今古。", 
    "rhythmic": "满江红"
  }, 
  {
    "author": "管鉴", 
    "content": "悠然堂上，山色浑如画。\n堂下梅花未多谢。\n向小亭、留客处，晴雪初飞，香四面，不比茅檐低亚。\n绿窗帘尽卷，吹到眉心，点缀新妆称闲雅。\n缓歌喉、馀舞态，云遏风回，须信道、欲买青春无价。\n任匆匆、归去酒醒时，镇梦绕琼梢，月寒清夜。", 
    "rhythmic": "洞仙歌"
  }, 
  {
    "author": "管鉴", 
    "content": "化工妙手，惯与花为主。\n忍便摧残任风雨。\n翦姚黄、移魏紫，齐集梁园，春艳艳，何必尊前解语。\n绣屏深照影，帘密收香，夜久寒生费调护。\n宝杯翻、银烛烂，客醉忘归，共惜此、芳菲难遇。\n看明年、紫禁绕莺花，谩相望、春风五云深处。", 
    "rhythmic": "洞仙歌"
  }, 
  {
    "author": "管鉴", 
    "content": "潜藩报政，玉座勤深眷。\n假节上青霄，正霜风、轻寒翦翦。\n天香怀袖，凝燕得从容，占喜色，送新声，潋滟金荷满。\n趣装入相，盛事应重见。\n尽待苦留连，怕九重、兴思见晚。\n休文未老，金带称围腰，丹禁密，凤池深，不但长安远。", 
    "rhythmic": "蓦山溪"
  }, 
  {
    "author": "管鉴", 
    "content": "老来生日，渐觉心情懒。\n卯酒带春酲，更昨来、东风已转。\n衰颜易改，不用看传神，欢意浅，酒肠悭，孤负深深劝。\n浮云富贵，本自无心羡。\n金带便围腰，也应似、休文瘦减。\n君恩未报，何日赋归欤，三径乐，五湖游，趁取身强健。", 
    "rhythmic": "蓦山溪"
  }, 
  {
    "author": "管鉴", 
    "content": "楼倚云屏江泻镜。\n尊俎风流，地与人俱胜。\n酒力易消风力劲。\n归时城郭烟生瞑。\n幕府俊游常许并。\n可惜佳辰，独阻登临兴。\n妙语流传空叹咏。\n一时珠玉交相映。", 
    "rhythmic": "蝶恋花"
  }, 
  {
    "author": "管鉴", 
    "content": "秋入华堂一味清。\n四山环碧眼双明。\n欲送主人天上去。\n无绪。\n一尊已带别离情。\n洞府桃花常许见。\n□□。\n为谁特地惜娉婷。\n祗待明年春醉里。", 
    "rhythmic": "定风波"
  }, 
  {
    "author": "管鉴", 
    "content": "杨柳梢头月未残。\n杏花开尽却春寒。\n宾鸿社燕寻常别，渭北江东别更难。\n尊欲尽，夜将阑。\n明朝马首便长安。\n悬知不作人间住，归去春风玉笋班。", 
    "rhythmic": "鹧鸪天"
  }, 
  {
    "author": "管鉴", 
    "content": "山色初晴翠拂云。\n画桥流水碧粼粼。\n一尊不尽登临兴，归及西湖二月春。\n班缀旧，诏除新。\n稳看腾踏上星辰。\n回头却望尘凡处，应记尘凡有故人。", 
    "rhythmic": "鹧鸪天"
  }, 
  {
    "author": "管鉴", 
    "content": "前日新冬举寿觞。\n今朝喜色又非常。\n一阳生後逢生日，日渐舒长寿更长。\n移晚宴，庆新堂。\n堂前高竹早梅芳。\n年年一为梅花醉，醉到千回鬓未霜。", 
    "rhythmic": "鹧鸪天"
  }, 
  {
    "author": "管鉴", 
    "content": "富贵楼台玉琢成。\n更移玉节下西清。\n才高不数梅花赋，笑拈琼苞泛寿觥。\n莲幕静，宝香凝。\n春风和气自然生。\n要知他日调元手，看取今朝雪里情。", 
    "rhythmic": "鹧鸪天"
  }, 
  {
    "author": "管鉴", 
    "content": "燕寝香中锦帐郎。\n二年和气蔼蒸湘。\n鬓间不减当年绿，眉上新添一点黄。\n徵诏近，寿筵长。\n乍晴人意喜非常。\n燕莺休苦留春住，归趁薰风殿阁凉。", 
    "rhythmic": "鹧鸪天"
  }, 
  {
    "author": "管鉴", 
    "content": "十年班缀近彤庭。\n一笑下霓旌。\n好是平分风月，新秋特地凉生。", 
    "rhythmic": "朝中措"
  }, 
  {
    "author": "管鉴", 
    "content": "暖风帘幕卷春阴。\n歌吹画堂深。\n云袖纤纤捧玉，霞觞滟滟浮金。", 
    "rhythmic": "朝中措"
  }, 
  {
    "author": "管鉴", 
    "content": "清江绕舍竹成阴。\n秋日共登临。\n地与主人俱胜，情如酒盏方深。", 
    "rhythmic": "朝中措"
  }, 
  {
    "author": "管鉴", 
    "content": "一年春事到酴。\n何处更花开。\n莫趁垂杨飞絮，且随红药翻阶。", 
    "rhythmic": "朝中措"
  }, 
  {
    "author": "管鉴", 
    "content": "神仙堕谪。\n天为赋与，经纶才识。\n盖代声名，宗英惟向，翰林颂白。\n黄堂一笑留客。\n算此处、淹留未得。\n且对清尊，高谈风月，厌厌今夕。", 
    "rhythmic": "柳梢青"
  }, 
  {
    "author": "管鉴", 
    "content": "澹云微月。\n又是一年，新秋佳节。\n天上欢期，人间何事，翻成离别。\n清尊欲醉还歇。\n怕饮散、匆匆话别。\n若是经年，得回相见，甘心愁绝。", 
    "rhythmic": "柳梢青"
  }, 
  {
    "author": "管鉴", 
    "content": "风扫暮云空，依旧四山环碧。\n珍重主人清意，放梅梢春色。\n靓妆清唱两无尘，莲步绣鞋窄。\n莫怪十分沈醉，为教人消得。", 
    "rhythmic": "好事近"
  }, 
  {
    "author": "管鉴", 
    "content": "列炬照梅花，仰看满空春雪。\n翠幕沈沈天净，挂一钩新月。\n微风不动暖光融，金杯堕琼屑。\n仿佛暗香吹梦，醉广寒宫阙。", 
    "rhythmic": "好事近"
  }, 
  {
    "author": "管鉴", 
    "content": "鸳瓦晓霜浓，酒力渐消寒力。\n好是一堂和气，胜十分春色。\n髯翁笑领彩衣郎，同祝寿千百。\n看取明年欢宴，更强如今日。", 
    "rhythmic": "好事近"
  }, 
  {
    "author": "管鉴", 
    "content": "楚观落成初，还是诏书催发。\n却似爱山堂上，拜新除时节。\n要知君自栋梁材，开藩暂南越。\n早建明堂一柱，去扶持天阙。", 
    "rhythmic": "好事近"
  }, 
  {
    "author": "管鉴", 
    "content": "寿芽初长香英嫩。\n拾翠芳洲春近。\n倩笑脸霞羞褪。\n真个都风韵。\n垂鬟小舞么歌趁。\n莺语绿杨娇困。\n多少旧愁新恨。\n一醉浑消尽。", 
    "rhythmic": "桃源忆故人"
  }, 
  {
    "author": "管鉴", 
    "content": "小园日日狂风雨。\n几阵桃花红去。\n惟有绿窗朱户。\n春色常如许。\n歌声屡唤飞云驻。\n销得行人且住。\n倒尽玉壶春露。\n醉到无愁处。", 
    "rhythmic": "桃源忆故人"
  }, 
  {
    "author": "管鉴", 
    "content": "今日云山堂上客。\n明朝真个云山隔。\n人不似行云。\n相随长短亭。\n堂空歌韵响。\n清切缘云上。\n留住莫教飞。\n怕如人别离。", 
    "rhythmic": "菩萨蛮"
  }, 
  {
    "author": "管鉴", 
    "content": "金殿晨趋玉佩苍。\n君才久合侍龙章。\n花砖学士紫薇郎。\n小试一麾行促诏，暂留千骑且飞觞。\n夜堂歌暖借春光。", 
    "rhythmic": "浣溪沙"
  }, 
  {
    "author": "管鉴", 
    "content": "李花开雪满空。\n缟裙香袂俨春容。\n靓妆一笑喜相逢。\n拟倩清歌留白日，且扶残醉东风。\n好迟留处却匆匆。", 
    "rhythmic": "浣溪沙"
  }, 
  {
    "author": "管鉴", 
    "content": "十里狂风特地晴。\n天工著意送行人。\n负他桃李十分春。\n杜宇已催归思乱，啼莺休惹客愁新。\n晚风溪路净无尘。", 
    "rhythmic": "浣溪沙"
  }, 
  {
    "author": "管鉴", 
    "content": "小小梅花巧耐寒。\n曛曛晴日醉醒间。\n茶瓯金缕鹧鸪斑。\n三寿作朋须共醉，一杯留客未应悭。\n酒肠如海寿如山。", 
    "rhythmic": "浣溪沙"
  }, 
  {
    "author": "管鉴", 
    "content": "春阴漠漠。\n海棠花底东风恶。\n人情不似春情薄。\n守定花枝，不放花零落。\n绿尊细细供春酌。\n酒醒无奈愁如昨。", 
    "rhythmic": "醉落魄・一斛珠"
  }, 
  {
    "author": "管鉴", 
    "content": "春愁无力。\n酴娇软难禁摘。\n风流彻骨香无敌。\n积玉团珠，明月夜同色。\n花时易失欢难得。\n尊前半是将行客。", 
    "rhythmic": "醉落魄・一斛珠"
  }, 
  {
    "author": "管鉴", 
    "content": "寒欺酒力。\n一番风雨花如摘。\n酴不与群花敌。\n笑吐清香，独自殿春色。\n春愁惟酒消除得。\n何妨常满坐中客。", 
    "rhythmic": "醉落魄・一斛珠"
  }, 
  {
    "author": "管鉴", 
    "content": "碧云暮合。\n不教预赏中秋月。\n凉生楚观风初歇。\n山影沈沈，相对两奇绝。\n湘人怅望黄金节。\n只愁酒散仙舟发。", 
    "rhythmic": "醉落魄・一斛珠"
  }, 
  {
    "author": "管鉴", 
    "content": "天教百媚生，赋得多情怨。\n背整玉搔头，宽了黄金钏。\n情随歌意深，故故回娇眄。\n不是不相知，只为难相见。", 
    "rhythmic": "生查子"
  }, 
  {
    "author": "管鉴", 
    "content": "一枝繁杏千红蕊。\n笑东风里。\n恰如歌院晓妆迟。\n簇簇娇娆同步、出深闺。\n风流莲幕莺花主。\n持送花深处。\n花多莫便著情偏。\n一一淡匀深注、总堪怜。", 
    "rhythmic": "虞美人"
  }, 
  {
    "author": "管鉴", 
    "content": "海棠花下春风里。\n曾拼千场醉。\n如今老去谩情多。\n步绕芳丛无力、奈春何。\n蜀乡不远长安远。\n相向空肠断。\n不如携客过西楼。\n却是江山如画、可消忧。", 
    "rhythmic": "虞美人"
  }, 
  {
    "author": "管鉴", 
    "content": "昨日武陵溪上雪，今朝特地开晴。\n故留佳景付行人。\n琼田千顷熟，琪树万株春。\n好是长松飘坠屑，天花时下缤纷。\n桃源何处更寻真。\n腰悬明月佩，直访玉华君。", 
    "rhythmic": "临江仙"
  }, 
  {
    "author": "管鉴", 
    "content": "三月更当三十日，留春不住春归。\n问春还有再来时。\n腊前梅蕊破，相见未为迟。\n不似人生无定据，匆匆聚散难期。\n水遥山远谩相思。\n情知难舍弃，何似莫分飞。", 
    "rhythmic": "临江仙"
  }, 
  {
    "author": "管鉴", 
    "content": "未春先暖。\n天与梅花便。\n点检枝头开已遍。\n一一檀心粉面。\n巡檐索笑题诗。\n老怀不似当时。\n犹有惜花心在，等闲羌管休吹。", 
    "rhythmic": "清平乐"
  }, 
  {
    "author": "管鉴", 
    "content": "酒困诗慵，一春拚被花枝恼。\n艳妆浓笑。\n那更花中好。\n不著清尊，持底宽愁抱。\n须颠倒。\n晚风如扫。\n忍见枝头少。", 
    "rhythmic": "点绛唇"
  }, 
  {
    "author": "管鉴", 
    "content": "去岁今朝，海棠桃杏开都遍。\n今年花晚。\n不恨春情浅。\n旋旋花开，图得春长远。\n且留恋。\n爱花心眼。\n常与花为伴。", 
    "rhythmic": "点绛唇"
  }, 
  {
    "author": "管鉴", 
    "content": "春色十分。\n付与海棠枝上满。\n清尊我亦十分倾。\n未忘情。\n阳春一曲唤愁醒。\n可惜无人歌此曲，须君别院恼春酲。\n绕梁声。", 
    "rhythmic": "酒泉子"
  }, 
  {
    "author": "管鉴", 
    "content": "清夜将分。\n有酒为谁花下满，相逢轩盖暂时倾。\n故人情。\n海棠欲睡照教醒。\n烛影花光浑似锦，伴君佳句解人酲。\n恨无声。", 
    "rhythmic": "酒泉子"
  }, 
  {
    "author": "管鉴", 
    "content": "相逢何处梅花好。\n深院宇、笙歌绕。\n春入候门长不老。\n罗帏秀幕，护香藏粉，却许行人到。\n遏云清唱倾城笑。\n玉面花光互相照。", 
    "rhythmic": "青玉案"
  }, 
  {
    "author": "管鉴", 
    "content": "浅寒天气雨催冬。\n梅梢糁嫩红。\n天教来寿黑头公。\n和羹信已通。\n斟滟滟，劝重重。\n新琥珀浓。\n他年赐酒拆黄封。\n还思此会同。", 
    "rhythmic": "阮郎归"
  }, 
  {
    "author": "管鉴", 
    "content": "乱花飞絮。\n却是一年春好处。\n留住韶光。\n共醉蓬莱日月长。\n翻阶红药。\n天上东风传近约。", 
    "rhythmic": "木兰花・玉楼春"
  }, 
  {
    "author": "管鉴", 
    "content": "夜雨落花满地，晓风飞絮连天。\n苦无春恨可萦牵。\n只数年华暗换。\n生意惟添白发，化工不染朱颜。\n老来愈觉欠清闲。\n梦想故园春晚。", 
    "rhythmic": "西江月"
  }, 
  {
    "author": "管鉴", 
    "content": "好个今年生日，满堂儿女团栾。\n歌声不似笑声喧。\n满捧金杯争劝。\n富贵功名任运，佳辰乐事随缘。\n白头相守愿年年。\n只恁尊前长健。", 
    "rhythmic": "西江月"
  }, 
  {
    "author": "管鉴", 
    "content": "中秋重九，等闲虚过，多病全疏酒盏。\n初寒时候试新醅，正好为、霜螯持满。\n诗情未减，酒肠宽在，且趁尊前强健。\n百年三万六千场，试屈指、如今过半。", 
    "rhythmic": "鹊桥仙"
  }, 
  {
    "author": "管鉴", 
    "content": "东皋圃隐，木犀开後，香遍江东十里。\n因香招我渡江来，悄不记、重阳青蕊。\n人生行乐，宦游佳处，闲健莫辞清醉。\n不寒不暖不阴晴，正是好登临天气。", 
    "rhythmic": "鹊桥仙"
  }, 
  {
    "author": "管鉴", 
    "content": "中秋过了，重阳将近，正是一年佳处。\n枨黄橘绿总寻常，看丹桂、馀香再吐。\n胸中星斗，笔端风雨，定约蟾宫高步。\n赐袍归带御炉薰，共岁岁、斑衣戏舞。", 
    "rhythmic": "鹊桥仙"
  }, 
  {
    "author": "管鉴", 
    "content": "檐外雪纷纷。\n雾阁云窗气自温。\n谩道使台霜样峻，情亲。\n引到壶中别有春。\n尊酒负殷勤。\n病减杯中量几分。\n十五年间无限事，休论。\n说与梅花解笑人。", 
    "rhythmic": "南乡子"
  }, 
  {
    "author": "管鉴", 
    "content": "江上青山无数。\n绿阴深处。\n夕阳犹在系扁舟，为佳景、留人住。\n已办一蓑归去。", 
    "rhythmic": "玉连环・解连环"
  }, 
  {
    "author": "吴儆", 
    "content": "凉生秋早，正梧桐院落，风清月白。\n帘卷香凝人笑喜，应是瀛洲仙谪。\n云绕画梁，花明彩服，中有人华发。\n恩袍蓝绿，高年况已逾百。\n最是有子宜家，兰阶方竞，珠履延佳客。\n好唤凌波来洛浦，醉促霓裳仙拍。\n玉井开莲，金茎承露，莫惜金尊侧。\n试占弧兆，祥光已映南极。", 
    "rhythmic": "念奴娇"
  }, 
  {
    "author": "吴儆", 
    "content": "清晨早起，小阁遥山翠。\n面整冠巾，问寝罢、安排菽水。\n随家丰俭，不羡五侯鲭，软煮肉，熟炊粳，适意为甘旨。\n中庭散步，一盏云涛细。\n迤逦竹洲中，坐息与、行歌随意。\n逡巡酒熟，呼唤社中人，花下石，水边亭，醉便颓然睡。", 
    "rhythmic": "蓦山溪"
  }, 
  {
    "author": "吴儆", 
    "content": "宿雨滋兰，轻风柳，新来随处和融。\n幽兰曲径，花气巧相通。\n燕子才飞又语，带芹泥、时点芳丛。\n微中酒，日长睡起，心事在眉峰。\n年年，春好处，联镳荡桨，拾翠挪红。\n任金貂醉脱，不放杯空。\n谁信风流一别，当时事、已逐飞鸿。\n云山晚，阑干罢倚，烟寺起疏钟。", 
    "rhythmic": "满庭芳"
  }, 
  {
    "author": "吴儆", 
    "content": "水满池塘，莺啼杨柳，燕忙知为泥融。\n桃花流水，竹外小桥通。\n又是一春憔悴，摘残英、绕遍芳丛。\n长安远，平芜尽处，叠叠但云峰。\n西湖，行乐处，牙樯漾，锦帐翻红。\n想年时桃李，应已成空。\n欲写相思寄与，云天阔、难觅征鸿。\n空凝想，时时残梦，依约上阳钟。", 
    "rhythmic": "满庭芳"
  }, 
  {
    "author": "吴儆", 
    "content": "银屏一夜金风细。\n便作中秋意。\n碧天如水月如眉。\n已有征鸿摩月、向南飞。\n金尊满酌蟾宫客。\n莫促阳关拍。\n须知丹桂擅秋天。\n千里婵娟指日、十分圆。", 
    "rhythmic": "虞美人"
  }, 
  {
    "author": "吴儆", 
    "content": "飞桥驾鹊天津阔。\n云驭看看发。\n相思惟恨不相逢。\n及至相逢还是、去匆匆。\n垂丝插竹真堪笑。\n欲乞天孙巧。\n天孙多巧漫多愁。\n巧得千般争解、劝郎留。", 
    "rhythmic": "虞美人"
  }, 
  {
    "author": "吴儆", 
    "content": "双眸翦水团香雪。\n云际看新月。\n生绡笼粉倚窗纱。\n全似瑶池疏影、浸梅花。\n金翘翠靥双蛾浅。\n敛袂低歌扇。\n羞红腻脸语声低。\n想见流苏帐掩、烛明时。", 
    "rhythmic": "虞美人"
  }, 
  {
    "author": "吴儆", 
    "content": "竹里全无暑气，溪边长有清风。\n荷花落日照酣红。\n雨过遥山翠重。\n老作宫祠散汉，本来田舍村翁。\n腰缠三万禄千锺。\n也是一场春梦。", 
    "rhythmic": "西江月"
  }, 
  {
    "author": "吴儆", 
    "content": "十里青山碧流。\n夕阳沙晚片帆收。\n重重烟树出层楼。\n人去人来芳草渡，鸥飞鸥没白苹洲。\n碧梧翠竹记曾游。", 
    "rhythmic": "浣溪沙"
  }, 
  {
    "author": "吴儆", 
    "content": "歙浦钱塘一水通。\n闲云如幕碧重重。\n吴山应在碧云东。\n无力海棠风淡漾，困眠宫柳日葱茏。\n眼前春色为谁浓。", 
    "rhythmic": "浣溪沙"
  }, 
  {
    "author": "吴儆", 
    "content": "画朱栏绕碧山。\n平湖徙倚水云宽。\n人家杨柳带汀湾。\n目力已随飞鸟尽，机心还逐白鸥闲。\n萧萧微雨晚来寒。", 
    "rhythmic": "浣溪沙"
  }, 
  {
    "author": "吴儆", 
    "content": "寒日孤城特地红。\n瘦藤扶我上西风。\n一川平远画图中。\n江海一身真客燕，云天万里看归鸿。\n吴山应在白云东。", 
    "rhythmic": "浣溪沙"
  }, 
  {
    "author": "吴儆", 
    "content": "秋到郊原日夜凉。\n黍禾高下已垂黄。\n荷花犹有晚来香。\n天上佳期称七夕，人间好景是秋光。\n竹洲有月可徜徉。", 
    "rhythmic": "浣溪沙"
  }, 
  {
    "author": "吴儆", 
    "content": "风入枯藜衣袂凉。\n江枫园柳半青黄。\n洗车飞雨带天香。\n世事一场真大梦，宦情都薄似秋光。\n竹洲有酒可徜徉。", 
    "rhythmic": "浣溪沙"
  }, 
  {
    "author": "吴儆", 
    "content": "斜阳波底湿微红。\n朱栏翠袖倚轻风。\n平平山色有无中。\n俯首微官真自缚，高飞远举羡冥鸿。\n何时一艇大江东。", 
    "rhythmic": "浣溪沙"
  }, 
  {
    "author": "吴儆", 
    "content": "茅舍疏离出素英。\n临风照水眩精神。\n娟娟新月又黄昏。\n削约寒枝香未透，细看频嗅独消魂。\n为谁消瘦不禁春。", 
    "rhythmic": "浣溪沙"
  }, 
  {
    "author": "吴儆", 
    "content": "碧梧秋老。\n满地琅纷不扫。\n门掩黄昏。\n惟有年时月照人。\n凄凉满眼。\n肯作六年灯火伴。\n莫说凄凉。\n来岁如今天一方。", 
    "rhythmic": "减字木兰花"
  }, 
  {
    "author": "吴儆", 
    "content": "思君欲老。\n一榻尘生谁与扫。\n禄仰晨昏。\n同是迟迟去鲁人。\n行当洗眼。\n看子青藜来夜伴。\n莫变炎凉。\n斩马还须请上方。", 
    "rhythmic": "减字木兰花"
  }, 
  {
    "author": "吴儆", 
    "content": "少陵未老。\n曾把千人军独扫。\n发白眵昏。\n却作天涯流落人。\n只堪合眼。\n夜直谁能潜入伴。\n斗酒西凉。\n何似卑栖且远方。", 
    "rhythmic": "减字木兰花"
  }, 
  {
    "author": "吴儆", 
    "content": "此身已老。\n三径都荒长却扫。\n面目尘昏。\n怕著朝章揖贵人。\n难瞒明眼。\n只有青山堪作伴。\n触事心凉。\n无病何劳更觅方。", 
    "rhythmic": "减字木兰花"
  }, 
  {
    "author": "吴儆", 
    "content": "东风着意，正群芳未放，蟠桃初缀。\n王母当年亲手种，来作人间上瑞。\n婺女星躔，金华福地，聊驻千千岁。\n恰才八十，百分未及一二。\n况是间生英贤，名高日月，未说文昌贵。\n今日凝香称寿，来岁衮衣当发。\n黄贴天香，太白珍膳，押赐传中旨。\n戏拈金果，宫娥应是争取。", 
    "rhythmic": "念奴娇"
  }, 
  {
    "author": "吴儆", 
    "content": "延州积庆，到如今千载，芳传遗绪。\n世袭簪缨来旧治，依约棠阴如故。\n百里休声，三年遗爱，若迹高今古。\n邑人尽道，郎君福过渠父。\n州县岂久徒劳，汉家密令，须作三公去。\n今入花城称寿处，他日荣归禁路。\n黄贴天有，上尊名酒，押赐传天语。\n朱颜绿鬓，腰黄绸蹙金缕。", 
    "rhythmic": "念奴娇"
  }, 
  {
    "author": "吴儆", 
    "content": "相逢恨晚，人谁道、早有轻离轻折。\n不是无情，都只为、离合因缘难测。\n秋去云鸿，春深花絮，风雨随南北。\n絮飞鸿散，问谁解舀得得。\n君自举远高飞，知他此去、萍梗何时息。\n雅阁幽窗欢笑处，回首翻成陈迹。\n小楷缄题，细行针线，一一重收拾。\n风花雪月，此生长是思忆。", 
    "rhythmic": "念奴娇"
  }, 
  {
    "author": "吴儆", 
    "content": "山色不随春老，竹枝长向人新。\n桃蹊李径已成阴。\n深院莺啼人静。\n尘世白驹过隙，人情苍狗浮云。\n不须计较谩劳神。\n且恁随缘任运。", 
    "rhythmic": "西江月"
  }, 
  {
    "author": "吴儆", 
    "content": "暖日和风并马蹄。\n畦秧陇麦绿新齐。\n人家桑柘午阴迷。\n山色解随春意远，残阳还傍远山低。\n晚风归路杜鹃啼。", 
    "rhythmic": "浣溪沙"
  }, 
  {
    "author": "吴儆", 
    "content": "帘额风微紫燕通。\n楼头柳暗碧云重。\n玉人争劝玉西东。\n醉拥雕鞍金蹀躞，夜归花院玉葱茏。\n归心何事与山浓。", 
    "rhythmic": "浣溪沙"
  }, 
  {
    "author": "吴儆", 
    "content": "已是青春欲暮天。\n酒愁离恨不禁添。\n尊前休说见郎难。\n别後要知还有意，生前莫道便无缘。\n雁来频寄小蛮笺。", 
    "rhythmic": "浣溪沙"
  }, 
  {
    "author": "吴儆", 
    "content": "汗褪香红雪莹肌。\n装馀静丽雾裁衣。\n晚凉新浴倚栏时。\n帘卷轻风斜虿发，杯深新月堕蛾眉。\n此时风味许谁知。", 
    "rhythmic": "浣溪沙"
  }, 
  {
    "author": "吴儆", 
    "content": "文章声价擅南州。\n人物更风流。\n岂久徒劳州县，看看催上瀛洲。", 
    "rhythmic": "朝中措"
  }, 
  {
    "author": "陆游", 
    "content": "禁门锺晓，忆君来朝路，初翔鸾鹄。\n西府中台推独步，行对金莲宫烛。\n蹙绣华鞯，仙葩宝带，看即飞腾速。\n人生难料，一尊此地相属。\n回首紫陌青门，西湖闲院，锁千梢修竹。\n素壁栖鸦应好在，残梦不堪重续。", 
    "rhythmic": "赤壁词・念奴娇"
  }, 
  {
    "author": "陆游", 
    "content": "懒向沙头醉玉瓶。\n唤君同赏小窗明。\n夕阳吹角最关情。\n忙日苦多闲日少，新愁常续旧愁生。\n客中无伴怕君行。", 
    "rhythmic": "浣溪沙"
  }, 
  {
    "author": "陆游", 
    "content": "浴罢华清第二汤。\n红绵扑粉玉肌凉。\n娉婷初试藕丝裳。\n凤尺裁成猩血色，螭奁熏透麝脐香。\n水亭幽处捧霞觞。", 
    "rhythmic": "浣溪沙"
  }, 
  {
    "author": "陆游", 
    "content": "西风挟雨声翻浪。\n恰洗尽、黄茅瘴。\n老惯人间齐得丧。\n千岩高卧，五湖归棹，替却凌烟像。\n故人小驻平戎帐。\n白羽腰间气何壮。", 
    "rhythmic": "青玉案"
  }, 
  {
    "author": "陆游", 
    "content": "江左占形胜，最数古徐州。\n连山如画，佳处缥渺著危楼。\n鼓角临风悲壮，烽火连空明灭，往事忆孙刘。\n千里曜戈甲，万灶宿貔貅。\n露沾草，风落木，岁方秋。\n使君宏放，谈笑洗尽古今愁。\n不见襄阳登览，磨灭游人无数，遗恨黯难收。\n叔子独千载，名与汉江流。", 
    "rhythmic": "水调歌头"
  }, 
  {
    "author": "陆游", 
    "content": "绿树暗长亭。\n几把离尊。\n阳关常恨不堪闻。\n何况今朝秋色里，身是行人。\n清泪罗巾。\n各自消魂。\n一江离恨恰平分。\n安得千寻横铁锁，截断烟津。", 
    "rhythmic": "浪淘沙"
  }, 
  {
    "author": "陆游", 
    "content": "帽垂鞭送客回。\n小桥流水一枝梅。\n衰病逢春都不记。\n谁谓。\n幽香却解逐人来。\n安得身闲频置酒。\n携手。\n与君看到十分开。\n少壮相从今雪鬓。", 
    "rhythmic": "定风波"
  }, 
  {
    "author": "陆游", 
    "content": "归梦寄吴樯。\n水驿江程去路长。\n想见芳洲初系缆，斜阳。\n烟树参差认武昌。\n愁鬓点新霜。\n曾是朝衣染御香。\n重到故乡交旧少，凄凉。\n却恐它乡胜故乡。", 
    "rhythmic": "南乡子"
  }, 
  {
    "author": "陆游", 
    "content": "早岁入皇州。\n尊酒相逢尽胜流。\n三十年来真一梦，堪愁。\n客路萧萧两鬓秋。\n蓬峤偶重游。\n不待人嘲我自羞。\n看镜倚楼俱已矣，扁舟。\n月笛烟蓑万事休。", 
    "rhythmic": "南乡子"
  }, 
  {
    "author": "陆游", 
    "content": "危堞朱栏，登览处、一江秋色。\n人正似、征鸿社燕，几番轻别。\n缱绻难忘当日语，凄凉又作它乡客。\n问鬓边、都有几多丝，真堪织。\n杨柳院，秋千陌。\n无限事，成虚掷。\n如今何处也，梦魂难觅。\n金鸭微温香缥渺，锦茵初展情萧瑟。\n料也应、红泪伴秋霖，灯前滴。", 
    "rhythmic": "满江红"
  }, 
  {
    "author": "陆游", 
    "content": "疏蕊幽香，禁不过、晚寒愁绝。\n那更是、巴东江上，楚山千叠。\n帽闲寻西路，鞭笑向南枝说。\n恐使君、归去上銮坡，孤风月。\n清镜里，悲华发。\n山驿外，溪桥侧。\n凄然回首处，凤凰城阙。\n憔悴如今谁领略，飘零已是无颜色。\n问行厨、何日唤宾僚，犹堪折。", 
    "rhythmic": "满江红"
  }, 
  {
    "author": "陆游", 
    "content": "春色到人间，彩初戴。\n正好春盘细生菜。\n一般日月，只有仙家偏耐。\n雪霜从点鬓，朱颜在。\n温诏鼎来，延英催对。\n凤阁鸾台看除拜。\n对衣裁稳，恰称球纹新带。\n个时方旋了、功名债。", 
    "rhythmic": "感皇恩"
  }, 
  {
    "author": "陆游", 
    "content": "小阁倚秋空，下临江渚。\n漠漠孤云未成雨。\n数声新雁，回首杜陵何处。\n壮心空万里，人谁许。\n黄阁紫枢，筑坛开府。\n莫怕功名欠人做。\n如今熟计，只有故乡归路。\n石帆山脚下，菱三亩。", 
    "rhythmic": "感皇恩"
  }, 
  {
    "author": "陆游", 
    "content": "羁雁未成归，肠断宝筝零落。\n那更冻醪无力，似故人情薄。\n瘴云蛮雨暗孤城，身在楚山角。\n烦问剑南消息，怕还成疏索。", 
    "rhythmic": "好事近"
  }, 
  {
    "author": "陆游", 
    "content": "风露九霄寒，侍宴玉华宫阙。\n亲向紫皇香案，见金芝千叶。\n碧壶仙露酝初成，香味两奇绝。\n醉後却骑丹凤，看蓬莱春色。", 
    "rhythmic": "好事近"
  }, 
  {
    "author": "陆游", 
    "content": "客路苦思归，愁似茧丝千绪。\n梦里镜湖烟雨，看山无重数。\n尊前消尽少年狂，慵著送春语。\n花落燕飞庭户，叹年光如许。", 
    "rhythmic": "好事近"
  }, 
  {
    "author": "陆游", 
    "content": "岁晚喜东归，扫尽市朝陈迹。\n拣得乱山环处，钓一潭澄碧。\n卖鱼沽酒醉还醒，心事付横笛。\n家在万重云外，有沙鸥相识。", 
    "rhythmic": "好事近"
  }, 
  {
    "author": "陆游", 
    "content": "华表又千年，谁记驾云孤鹤。\n回首旧曾游处，但山川城郭。\n纷纷车马满人间，尘土污芒。\n且访葛仙丹井，看岩花开落。", 
    "rhythmic": "好事近"
  }, 
  {
    "author": "陆游", 
    "content": "挥袖别人间，飞蹑峭崖苍壁。\n寻见古仙丹灶，有白云成积。\n心如潭水静无风，一坐数千息。\n夜半忽惊奇事，看鲸波暾日。", 
    "rhythmic": "好事近"
  }, 
  {
    "author": "陆游", 
    "content": "湓口放船归，薄暮散花洲宿。\n两岸白苹红蓼，映一蓑新绿。\n有沽酒处便为家，菱芡四时足。\n明日又乘风去，任江南江北。", 
    "rhythmic": "好事近"
  }, 
  {
    "author": "陆游", 
    "content": "挥袖上西峰，孤绝去天无尺。\n拄杖下临鲸海，数烟帆历历。\n贪看云气舞青鸾，归路已将夕。\n多谢半山松吹，解殷勤留客。", 
    "rhythmic": "好事近"
  }, 
  {
    "author": "陆游", 
    "content": "小倦带馀酲，澹澹数斜日。\n驱退睡魔十万，有双龙苍璧。\n少年莫笑老人衰，风味似平昔。\n扶杖冻云深处，探溪梅消息。", 
    "rhythmic": "好事近"
  }, 
  {
    "author": "陆游", 
    "content": "觅个有缘人，分付玉壶灵药。\n谁向市尘深处，识辽天孤鹤。\n月中吹笛下巴陵，条华赴前约。\n今古废兴何限，叹山川如昨。", 
    "rhythmic": "好事近"
  }, 
  {
    "author": "陆游", 
    "content": "平旦出秦关，雪色驾车双鹿。\n借问此行安往，赏清伊修竹。\n汉家宫殿劫灰中，春草几回绿。\n君看变迁如许，况纷纷荣辱。", 
    "rhythmic": "好事近"
  }, 
  {
    "author": "陆游", 
    "content": "秋晓上莲峰，高蹑倚天青壁。\n谁与放翁为伴，有天坛轻策。\n铿然忽变赤龙飞，雷雨四山黑。\n谈笑做成丰岁，笑禅龛栗。", 
    "rhythmic": "好事近"
  }, 
  {
    "author": "陆游", 
    "content": "家住东吴近帝乡。\n平生豪举少年场。\n十千沽酒青楼上，百万呼卢锦瑟傍。\n身易老，恨难忘。\n尊前赢得是凄凉。\n君归为报京华旧，一事无成两鬓霜。", 
    "rhythmic": "鹧鸪天"
  }, 
  {
    "author": "陆游", 
    "content": "看尽巴山看蜀山。\n子规江上过春残。\n惯眠古驿常安枕，熟听阳关不惨颜。\n慵服气，懒烧丹。\n不妨青鬓戏人间。\n秘传一字神仙诀，说与君知只是顽。", 
    "rhythmic": "鹧鸪天"
  }, 
  {
    "author": "陆游", 
    "content": "梳发金盘剩一窝。\n画眉鸾镜晕双蛾。\n人间何处无春到，只有伊家独占多。\n微步处，奈娇何。\n春衫初换曲尘罗。\n东邻斗草归来晚，忘却新传子夜歌。", 
    "rhythmic": "鹧鸪天"
  }, 
  {
    "author": "陆游", 
    "content": "家住苍烟落照间。\n丝毫尘事不相关。\n斟残玉瀣行穿竹，卷罢黄庭卧看山。\n贪啸傲，任衰残。\n不妨随处一开颜。\n元知造物心肠别，老却英雄似等闲。", 
    "rhythmic": "鹧鸪天"
  }, 
  {
    "author": "陆游", 
    "content": "插脚红尘已是颠。\n更求平地上青天。\n新来有个生涯别，买断烟波不用钱。\n沽酒市，采菱船。\n醉听风雨拥蓑眠。\n三山老子真堪笑，见事迟来四十年。", 
    "rhythmic": "鹧鸪天"
  }, 
  {
    "author": "陆游", 
    "content": "懒向青门学种瓜。\n只将渔钓送年华。\n双双新燕飞春岸，片片轻鸥落晚沙。\n歌缥渺，舻呕哑。\n酒如清露如花。\n逢人问道归何处，笑指船儿此是家。", 
    "rhythmic": "鹧鸪天"
  }, 
  {
    "author": "陆游", 
    "content": "南浦舟中两玉人。\n谁知重见楚江滨。\n凭教後苑红牙版，引上西川绿锦茵。\n才浅笑，却轻。\n淡黄杨柳又催春。\n情知言语难传恨，不思琵琶道得真。", 
    "rhythmic": "鹧鸪天"
  }, 
  {
    "author": "陆游", 
    "content": "元戎十乘，出次高唐馆。\n归去旧行，更何人、齐飞霄汉。\n瞿唐水落，惟是泪波深，催叠鼓，起牙樯，难锁长江断。\n春深鳌禁，红日宫瓦暖。\n何处望音尘，黯消魂、层城飞观。\n人情见惯，不敢恨相忘，梅驿外，蓼滩边，只待除书看。", 
    "rhythmic": "蓦山溪"
  }, 
  {
    "author": "陆游", 
    "content": "穷山孤垒，腊尽春初破。\n寂寞掩空斋，好一个、无聊底我。\n啸台龙岫，随分有云山，临浅濑，荫长松，闲据胡床坐。\n三杯径醉，不觉纱巾堕。\n画角唤人归，落梅村、篮舆夜过。\n城门渐近，几点妓衣红，官驿外，酒垆前，也有闲灯火。", 
    "rhythmic": "蓦山溪"
  }, 
  {
    "author": "陆游", 
    "content": "三年流落巴山道。\n破尽青衫尘满帽。\n身如西渡头云，愁抵瞿塘关上草。\n春盘春酒年年好。", 
    "rhythmic": "木兰花・玉楼春"
  }, 
  {
    "author": "陆游", 
    "content": "幽姿不入少年场。\n无语只凄凉。\n一个飘零身世，十分冷淡心肠。", 
    "rhythmic": "朝中措"
  }, 
  {
    "author": "陆游", 
    "content": "怕歌愁舞懒逢迎。\n妆晚托春酲。\n总是向人深处，当时枉道无情。", 
    "rhythmic": "朝中措"
  }, 
  {
    "author": "陆游", 
    "content": "咚咚傩鼓饯流年。\n烛焰动金船。\n彩燕难寻前梦，酥花空点春妍。", 
    "rhythmic": "朝中措"
  }, 
  {
    "author": "陆游", 
    "content": "鸠雨催成新绿，燕泥收尽残红。\n春光还与美人同。\n论心空眷眷，分袂却匆匆。\n只道真情易写，那知怨句难工。\n水流云散各西东。\n半廊花院月，一帽柳桥风。", 
    "rhythmic": "临江仙"
  }, 
  {
    "author": "陆游", 
    "content": "陌上箫声寒食近。\n雨过园林，花气浮芳润。\n千里斜阳锺欲瞑。\n凭高望断南楼信。\n海角天涯行略尽。\n三十年间，无处无遗恨。\n天若有情终欲问。\n忍教霜点相思鬓。", 
    "rhythmic": "蝶恋花"
  }, 
  {
    "author": "陆游", 
    "content": "桐叶晨飘蛩夜语。\n旅思秋光，黯黯长安路。\n忽记横戈盘马处。\n散关清渭应如故。\n江海轻舟今已具。\n一卷兵书，叹息无人付。\n早信此生终不遇。\n当年悔草长杨赋。", 
    "rhythmic": "蝶恋花"
  }, 
  {
    "author": "陆游", 
    "content": "水漾萍根风卷絮。\n倩笑娇颦，忍记逢迎处。\n只有梦魂能再遇。\n堪嗟梦不由人做。\n梦若由人何处去。\n短帽轻衫，夜夜眉州路。\n不怕银缸深绣户。\n只愁风断青衣渡。", 
    "rhythmic": "蝶恋花"
  }, 
  {
    "author": "陆游", 
    "content": "红酥手。\n黄酒。\n满城春色宫墙柳。\n东风恶。\n欢情薄。\n一怀愁绪，几年离索。\n错错错。\n春如旧。\n人空瘦。\n泪痕红鲛绡透。\n桃花落。\n闲池阁。", 
    "rhythmic": "钗头凤・撷芳词"
  }, 
  {
    "author": "陆游", 
    "content": "江头日暮痛饮。\n乍雪晴犹凛。\n山驿凄凉，灯昏人独寝。\n鸳机新寄断锦。", 
    "rhythmic": "清商怨"
  }, 
  {
    "author": "陆游", 
    "content": "樽前花底寻春处，堪叹心情全减。\n一身萍寄，酒徒云散，佳人天远。\n那更今年，瘴烟蛮雨，夜郎江畔。\n漫倚楼横笛，临窗看镜，时挥涕、惊流转。\n花落月明庭院。\n悄无言、魂消肠断。\n凭肩携手，当时曾效，画梁栖燕。\n见说新来，网萦尘暗，舞衫歌扇。\n料也羞憔悴，慵行芳径，怕啼莺见。", 
    "rhythmic": "水龙吟"
  }, 
  {
    "author": "陆游", 
    "content": "秋到边城角声哀。\n烽火照高台。\n悲歌击筑，凭高酹酒，此兴悠哉。", 
    "rhythmic": "秋波媚・眼儿媚"
  }, 
  {
    "author": "陆游", 
    "content": "曾散天花蕊珠宫。\n一念堕尘中。\n铅华洗尽，珠玑不御，道骨仙风。", 
    "rhythmic": "秋波媚・眼儿媚"
  }, 
  {
    "author": "陆游", 
    "content": "宝钗楼上妆梳晚，懒上秋千。\n闲拨沈烟。\n金缕衣宽睡髻偏。\n鳞鸿不寄辽东信，又是经年。\n弹泪花前。\n愁入春风十四弦。", 
    "rhythmic": "采桑子"
  }, 
  {
    "author": "陆游", 
    "content": "驿外断桥边，寂寞开无主。\n已是黄昏独自愁，更著风和雨。\n无意苦争春，一任群芳妒。\n零落成泥碾作尘，只有香如故。", 
    "rhythmic": "卜算子"
  }, 
  {
    "author": "陆游", 
    "content": "粉破梅梢，绿动萱丛，春意已深。\n渐珠帘低卷，筇枝微步，冰开跃鲤，林暖鸣禽。\n荔子扶疏，竹枝哀怨，浊酒一尊和泪斟。\n凭栏久，叹山川冉冉，岁月。\n当时岂料如今。\n漫一事无成霜鬓侵。\n看故人强半，沙堤黄阁，鱼悬带玉，貂映蝉金。\n许国虽坚，朝天无路，万里凄凉谁寄音。\n东风里，有灞桥烟柳，知我归心。", 
    "rhythmic": "沁园春"
  }, 
  {
    "author": "陆游", 
    "content": "一别秦楼，转眼新春，又近放灯。\n忆盈盈倩笑，纤纤柔握，玉香花语，雪暖酥凝。\n念远愁肠，伤春病思，自怪平生殊未曾。\n君知否，渐香消蜀锦，泪渍吴绫。\n难求系日长绳。\n况倦客飘零少旧朋。\n但江郊雁起，渔村笛怨，寒委烬，孤砚生冰。\n水绕山围，烟昏云惨，纵有高台常怯登。\n消魂处，是鱼笺不到，兰梦无凭。", 
    "rhythmic": "沁园春"
  }, 
  {
    "author": "陆游", 
    "content": "孤鹤归飞，再过辽天，换尽旧人。\n念累累枯冢，茫茫梦境，王侯蝼蚁，毕竟成尘。\n载酒园林，寻花巷陌，当日何曾轻负春。\n流年改，叹围腰带剩，点鬓霜新。\n交亲。\n散落如云。\n又岂料如今馀此身。\n幸眼明身健，茶甘饭软，非惟我老，更有人贫。\n躲尽危机，消残壮志，短艇湖中闲采莼。\n吾何恨，有渔翁共醉，溪友为邻。", 
    "rhythmic": "沁园春"
  }, 
  {
    "author": "陆游", 
    "content": "玉花骢。\n晚街金辔声璁珑。\n声璁珑。\n闲乌帽，又过城东。\n富春巷陌花重重。\n千金沽酒酬春风。\n酬春风。\n笙歌围里，锦绣丛中。", 
    "rhythmic": "忆秦娥"
  }, 
  {
    "author": "陆游", 
    "content": "浪迹人间。\n喜闻猿楚峡，学剑秦川。\n虚舟泛然不系，万里江天。\n朱颜绿鬓，作红尘、无事神仙。\n何妨在，莺花海里，行歌闲送流年。\n休笑放慵狂眼，看闲坊深院，多少婵娟。\n燕宫海棠夜宴，花覆金船。", 
    "rhythmic": "汉宫春"
  }, 
  {
    "author": "陆游", 
    "content": "羽箭雕弓，忆呼鹰古垒，截虎平川。\n吹笳暮归，野帐雪压青毡。\n淋漓醉墨，看龙蛇、飞落蛮笺。\n人误许，诗情将略，一时才气超然。\n何事又作南来，看重阳药市，元夕灯山。\n花时万人乐处，帽垂鞭。", 
    "rhythmic": "汉宫春"
  }, 
  {
    "author": "陆游", 
    "content": "斜阳废苑朱门闭。\n吊兴亡、遗恨泪痕里。\n淡淡宫梅，也依然、点酥剪水。\n凝愁处，似忆宣华旧事。\n行人别有凄凉意。\n折幽香、谁与寄千里。", 
    "rhythmic": "月上海棠"
  }, 
  {
    "author": "陆游", 
    "content": "兰房绣户厌厌病。\n叹春酲、和闷甚时醒。\n燕子空归，几曾传、玉关边信。\n伤心处，独展团窠瑞锦。\n熏笼消歇沈烟冷。\n泪痕深、展转看花影。", 
    "rhythmic": "月上海棠"
  }, 
  {
    "author": "陆游", 
    "content": "金鸭馀香尚暖，绿窗斜日偏明。\n兰膏香染云鬟腻，钗坠滑无声。", 
    "rhythmic": "乌夜啼"
  }, 
  {
    "author": "陆游", 
    "content": "檐角楠阴转日，楼前荔子吹花。\n鹧鸪声里霜天晚，叠鼓已催衙。", 
    "rhythmic": "乌夜啼"
  }, 
  {
    "author": "陆游", 
    "content": "我校丹台玉字，君书蕊殿云篇。\n锦官城里重相遇，心事两依然。", 
    "rhythmic": "乌夜啼"
  }, 
  {
    "author": "陆游", 
    "content": "世事从来惯见，吾生更欲何之。\n镜湖西畔秋千顷，鸥鹭共忘机。", 
    "rhythmic": "乌夜啼"
  }, 
  {
    "author": "陆游", 
    "content": "素意幽栖物外，尘缘浪走天涯。\n归来犹幸身强健，随分作山家。", 
    "rhythmic": "乌夜啼"
  }, 
  {
    "author": "陆游", 
    "content": "园馆青林翠樾，衣巾细葛轻纨。\n好风吹散霏微雨，沙路喜新乾。", 
    "rhythmic": "乌夜啼"
  }, 
  {
    "author": "陆游", 
    "content": "从宦元知漫浪，还家更觉清真。\n兰亭道上多修竹，随处岸纶巾。", 
    "rhythmic": "乌夜啼"
  }, 
  {
    "author": "陆游", 
    "content": "纨扇婵娟素月，纱巾缥渺轻烟。\n高槐叶长阴初合，清润雨馀天。", 
    "rhythmic": "乌夜啼"
  }, 
  {
    "author": "陆游", 
    "content": "山村水馆参差路。\n感羁游、正似残春风絮。\n掠地穿帘，知是竟归何处。\n镜里新霜空自悯，问几时、鸾台鳌署。\n迟暮。\n谩凭高怀远，书空独语。\n自古。\n儒冠多误。\n悔当年、早不扁舟归去。\n醉下白苹洲，看夕阳鸥鹭。\n菰菜鲈鱼都弃了，只换得、青衫尘土。", 
    "rhythmic": "真珠帘"
  }, 
  {
    "author": "陆游", 
    "content": "混迹寄人间，夜夜画楼银烛。\n谁见五云丹灶，养黄芽初熟。\n春风归从紫皇游，东海宴谷。\n进罢碧桃花赋，赐玉尘千斛。", 
    "rhythmic": "好事近"
  }, 
  {
    "author": "陆游", 
    "content": "锦里繁华。\n环宫故邸，叠萼奇花。\n俊客妖姬，争飞金勒，齐驻香车。\n何须幕障帏遮。\n宝杯浸、红云瑞霞。\n银烛光中，清歌声里，休恨天涯。", 
    "rhythmic": "柳梢青"
  }, 
  {
    "author": "陆游", 
    "content": "十载江湖，行歌沽酒，不到京华。\n底事翩然，长亭烟草，衰鬓风沙。\n凭高目断天涯。\n细雨外、楼台万家。\n只恐明朝，一时不见，人共梅花。", 
    "rhythmic": "柳梢青"
  }, 
  {
    "author": "陆游", 
    "content": "雪晓清笳乱起。\n梦游处、不知何地。\n铁骑无声望似水。\n想关河，雁门西，青海际。\n睡觉寒灯里。\n漏声断、月斜窗纸。", 
    "rhythmic": "夜游宫"
  }, 
  {
    "author": "陆游", 
    "content": "独夜寒侵翠被。\n奈幽梦、不成还起。\n欲写新愁泪溅纸。\n忆承恩，叹馀生，今至此。\n蔌蔌灯花坠。\n问此际、报人何事。", 
    "rhythmic": "夜游宫"
  }, 
  {
    "author": "陆游", 
    "content": "风雨初经社。\n子规声里春光谢。\n最是无情，零落尽、蔷薇一架。\n况我今年，憔悴幽窗下。\n人尽怪、诗酒消声价。\n向药炉经卷，忘却莺窗柳榭。\n万事收心也。\n粉痕犹在香罗帕。\n恨月愁花，争信道、如今都罢。\n空忆前身，便面章台马。", 
    "rhythmic": "安公子"
  }, 
  {
    "author": "陆游", 
    "content": "倦客平生行处，坠鞭京洛，解佩潇湘。ピ\n此夕何年，来赋宋玉高唐。ピ\n绣帘开、香尘乍起，莲步稳、银烛分行。ピ\n暗端相。ピ\n燕羞莺妒，蝶绕蜂忙。ピ\n难忘。ピ\n芳樽频劝，峭寒新退，玉漏犹长。ピ\n几许幽情，只愁歌罢月侵廊。ピ\n欲归时、司空笑问，微近处，丞相嗔狂。ピ", 
    "rhythmic": "玉胡蝶・玉蝴蝶"
  }, 
  {
    "author": "陆游", 
    "content": "阅邯郸梦境，叹绿鬓、早霜侵。\n奈华岳烧丹，青溪看鹤，尚负初心。\n年来向浊世里，悟真诠秘诀绝幽深。\n养就金芝九畹，种成琪树千林。\n星坛夜学步虚吟。\n露冷透瑶簪。\n对翠凤披云，青鸾溯月，宫阙萧森。", 
    "rhythmic": "木兰花慢"
  }, 
  {
    "author": "陆游", 
    "content": "澹霭空，轻阴清润，绮陌细尘初静。\n平桥系马，画阁移舟，湖水倒空如镜。\n掠岸飞花，傍檐新燕，都似学人无定。\n叹连年戎帐，经春边垒，暗凋颜鬓。\n空记忆、杜曲池台，新丰歌管，怎得故人音信。\n羁怀易感，老伴无多，谈麈久闲犀柄。", 
    "rhythmic": "苏武慢"
  }, 
  {
    "author": "陆游", 
    "content": "角残锺晚关山路，行人乍依孤店。\n塞月征尘，鞭丝帽影，常把流年虚占。\n藏鸦柳暗。\n叹轻负莺花，谩劳书剑。\n事往关情，悄然频动壮游念。\n孤怀谁与强遣。\n市垆沽酒，酒薄怎当愁酽。\n倚瑟妍词，调铅妙笔，那写柔情芳艳。\n征途自厌。\n况烟敛芜痕，雨稀萍点。\n最是眠时，枕寒门半掩。", 
    "rhythmic": "齐天乐"
  }, 
  {
    "author": "陆游", 
    "content": "客中随处闲消闷，来寻啸台龙岫。\n路敛春泥，山开翠雾，行乐年年依旧。\n天工妙手。\n放轻绿萱牙，淡黄杨柳。\n笑问东君，为人能染鬓丝否。\n西州催去近也，帽檐风软，且看市楼沽酒。\n宛转巴歌，凄凉塞管，携客何妨频奏。\n征尘暗袖。\n漫禁得梅花，伴人疏瘦。\n几日东归，画船平放溜。", 
    "rhythmic": "齐天乐"
  }, 
  {
    "author": "陆游", 
    "content": "寿非金石。\n恨天教老向，水程山驿。\n似梦里、来到南柯，这些子光阴，更勘轻掷。\n戍火边尘，又过了、一年春色。\n叹名姬骏马，尽付杜陵，苑路豪客。\n长绳漫劳系日。\n看人间俯仰，俱是陈迹。\n纵自倚、英气凌云，奈回尽鹏程，铩残鸾翮。", 
    "rhythmic": "望梅"
  }, 
  {
    "author": "陆游", 
    "content": "壮岁文章，暮年勋业，自昔误人。\n算英雄成败，轩裳得失，难如人意，空丧天真。\n请看邯郸当日梦，待炊罢黄粱徐欠伸。\n方知道，许多时富贵，何处关身。\n人间定无可意，怎换得、玉丝莼。\n且钓竿渔艇，笔床茶灶，闲听荷雨，一洗衣尘。", 
    "rhythmic": "洞庭春色・沁园春"
  }, 
  {
    "author": "陆游", 
    "content": "东望山阴何处是。\n往来一万三千里。\n写得家书空满纸。\n流清泪。\n书回已是明年事。\n寄语红桥桥下水。\n扁舟何日寻兄弟。\n行遍天涯真老矣。\n愁无寐。\n鬓丝几缕茶烟里。", 
    "rhythmic": "渔家傲"
  }, 
  {
    "author": "陆游", 
    "content": "叹半纪，跨万里秦吴，顿觉衰谢。\n回首行，英俊并游，咫尺玉堂金马。\n气凌嵩华。\n负壮略、纵横王霸。\n梦经洛浦梁园，觉来泪流如泻。\n山林定去也。\n却自恐说著，少年时话。\n静院焚香，闲倚素屏，今古总成虚假。\n趁时婚嫁。", 
    "rhythmic": "绣停针"
  }, 
  {
    "author": "陆游", 
    "content": "斜阳寂历柴门闭。\n一点炊烟时起。\n鸡犬往来林外。\n俱有萧然意。\n衰翁老去疏荣利。\n绝爱山城无事。\n临去画楼频倚。\n何日重来此。", 
    "rhythmic": "桃源忆故人"
  }, 
  {
    "author": "陆游", 
    "content": "栏干几曲高斋路。\n正在重云深处。\n丹碧未乾人去。\n高栋空留句。\n离离芳草长亭暮。\n无奈征车不住。\n惟有断鸿烟渚。\n知我频回顾。", 
    "rhythmic": "桃源忆故人"
  }, 
  {
    "author": "陆游", 
    "content": "一弹指顷浮生过。\n堕甑元知当破。\n去去醉吟高卧。\n独唱何须和。\n残年还我从来我。\n万里江湖烟舸。\n脱尽利名缰锁。\n世界元来大。", 
    "rhythmic": "桃源忆故人"
  }, 
  {
    "author": "陆游", 
    "content": "城南载酒行歌路。\n冶叶倡条无数。\n一朵红凝露。\n最是关心处。\n莺声无赖催春去。\n那更兼旬风雨。\n试问岁华何许。\n芳草连天暮。", 
    "rhythmic": "桃源忆故人"
  }, 
  {
    "author": "陆游", 
    "content": "中原当日三川震。\n关辅回头煨烬。\n泪尽两河征镇。\n日望中兴运。\n秋风霜满青青鬓。\n老却新丰英俊。\n云外华山千仞。\n依旧无人问。", 
    "rhythmic": "桃源忆故人"
  }, 
  {
    "author": "陆游", 
    "content": "江头疏雨轻烟。\n寒食落花天。\n翻红坠素，残霞暗锦，一段凄然。", 
    "rhythmic": "极相思"
  }, 
  {
    "author": "陆游", 
    "content": "尊前凝伫漫魂迷。\n犹恨负幽期。\n从来不惯伤春泪，为伊後、滴满罗衣。\n那堪更是，吹箫池馆，青子绿阴时。\n回廊帘影昼参差。\n偏共睡相宜。", 
    "rhythmic": "一丛花"
  }, 
  {
    "author": "陆游", 
    "content": "仙姝天上自无双。\n玉面翠蛾长。\n黄庭读罢心如水，闭朱户、愁近丝簧。\n窗明几净，闲临唐帖，深炷宝奁香。\n人间无药驻流光。\n风雨又催凉。", 
    "rhythmic": "一丛花"
  }, 
  {
    "author": "陆游", 
    "content": "飞花如趁燕子。\n直度帘栊里。\n帐掩香云暖，金笼鹦鹉惊起。\n凝恨慵梳洗。\n妆台畔，蘸粉纤纤指。\n宝钗坠。\n才醒又困，厌厌中酒滋味。\n墙头柳暗，过尽一年春事。\n罨画高楼怕独倚。", 
    "rhythmic": "隔浦莲近拍"
  }, 
  {
    "author": "陆游", 
    "content": "骑鲸云路倒景。\n醉面风吹醒。\n笑把浮丘袂，寥然非复尘境。\n震泽秋万顷。\n烟霏散，水面飞金镜。\n露华冷。\n湘妃睡起，鬟倾钗坠慵整。\n临江舞处，零乱塞鸿清影。\n河汉横斜夜漏永。", 
    "rhythmic": "隔浦莲近拍"
  }, 
  {
    "author": "陆游", 
    "content": "昼永蝉声庭院。\n人倦懒摇团扇。\n小景写潇湘。\n自生凉。\n帘外蹴花双燕。\n帘下有人同见。\n宝篆拆官黄。\n炷熏香。", 
    "rhythmic": "昭君怨"
  }, 
  {
    "author": "陆游", 
    "content": "华鬓星星，惊壮志成虚，此身如寄。\n萧条病骥。\n向暗里。\n消尽当年豪气。\n梦断故国山川，隔重重烟水。\n身万里。\n旧社凋零，青门俊游谁记。\n尽道锦里繁华，叹官闲昼永，柴荆添睡。\n清愁自醉。\n念此际。\n付与何人心事。", 
    "rhythmic": "双头莲"
  }, 
  {
    "author": "陆游", 
    "content": "异县相逢晚，中年作别难。\n暮秋风雨客衣寒。\n又向朝天门外、话悲欢。\n瘦马行霜栈，轻舟下雪滩。\n乌奴山下一林丹。\n为说三年常寄、梦魂间。", 
    "rhythmic": "南歌子"
  }, 
  {
    "author": "陆游", 
    "content": "春风楼上柳腰肢。\n初试花前金缕衣。\n袅袅娉娉不自持。", 
    "rhythmic": "豆叶黄・忆王孙"
  }, 
  {
    "author": "陆游", 
    "content": "一春常是雨和风。\n风雨晴时春已空。\n谁惜泥沙万点红。", 
    "rhythmic": "豆叶黄・忆王孙"
  }, 
  {
    "author": "陆游", 
    "content": "江湖醉客。\n投杯起舞遗乌帻。\n三更冷翠沾衣湿。\n袅袅菱歌，催落半川月。\n空花昨梦休寻觅。\n云台麟阁俱陈迹。", 
    "rhythmic": "醉落魄・一斛珠"
  }, 
  {
    "author": "陆游", 
    "content": "华灯纵博，雕鞍驰射，谁记当年豪举。\n酒徒一一取封侯，独去作、江边渔父。\n轻舟八尺，低篷三扇，占断苹洲烟雨。\n镜湖元自属闲人，又何必、君恩赐与。", 
    "rhythmic": "鹊桥仙"
  }, 
  {
    "author": "陆游", 
    "content": "一竿风月，一蓑烟雨，家在钓台西住。\n卖鱼生怕近城门，况肯到、红尘深处。\n潮生理棹，潮平系缆，潮落浩歌归去。\n时人错把比严光，我自是、无名渔父。", 
    "rhythmic": "鹊桥仙"
  }, 
  {
    "author": "陆游", 
    "content": "茅檐人静，蓬窗灯暗，春晚连江风雨。\n林莺巢燕总无声，但月夜、常啼杜宇。\n催成清泪，惊残孤梦，又拣深枝飞去。\n故山犹自不堪听，况半世、飘然羁旅。", 
    "rhythmic": "鹊桥仙"
  }, 
  {
    "author": "陆游", 
    "content": "云千重。\n水千重。\n身在千重云水中。\n月明收钓筒。\n头未童。\n耳未聋。\n得酒犹能双脸红。\n一尊谁与同。", 
    "rhythmic": "长相思"
  }, 
  {
    "author": "陆游", 
    "content": "桥如虹。\n水如空。\n一叶飘然烟雨中。\n天教称放翁。\n侧船篷。\n使江风。\n蟹舍参差渔市东。\n到时闻暮锺。", 
    "rhythmic": "长相思"
  }, 
  {
    "author": "陆游", 
    "content": "面苍然。\n鬓皤然。\n满腹诗书不直钱。\n官闲常昼眠。\n画凌烟。\n上甘泉。\n自古功名属少年。\n知心惟杜鹃。", 
    "rhythmic": "长相思"
  }, 
  {
    "author": "陆游", 
    "content": "暮山青。\n暮霞明。\n梦笔桥头艇子横。\n苹风吹酒醒。\n看潮生。\n看潮平。\n小住西陵莫较程。\n莼丝初可烹。", 
    "rhythmic": "长相思"
  }, 
  {
    "author": "陆游", 
    "content": "悟浮生。\n厌浮名。\n回视千锺一发轻。\n从今心太平。\n爱松声。\n爱泉声。\n写向孤桐谁解听。\n空江秋月明。", 
    "rhythmic": "长相思"
  }, 
  {
    "author": "陆游", 
    "content": "江天淡碧云如扫。\n苹花零落莼丝老。\n细细晚波平。\n月从波面生。\n渔家真个好。\n悔不归来早。\n经岁洛阳城。\n鬓丝添几茎。", 
    "rhythmic": "菩萨蛮"
  }, 
  {
    "author": "陆游", 
    "content": "小院蚕眠春欲老。\n新巢燕乳花如扫。\n幽梦锦城西。\n海棠如旧时。\n当年真草草。\n一棹还吴早。\n题罢惜春诗。\n镜中添鬓丝。", 
    "rhythmic": "菩萨蛮"
  }, 
  {
    "author": "陆游", 
    "content": "当年万里觅封侯。\n匹马戍梁州。\n关河梦断何处，尘暗旧貂裘。\n胡未灭，鬓先秋。\n泪空流。\n此生谁料，心在天山，身老沧洲。", 
    "rhythmic": "诉衷情"
  }, 
  {
    "author": "陆游", 
    "content": "青衫初入九重城。\n结友尽豪英。\n蜡封夜半传檄，驰骑谕幽并。\n时易失，志难成。\n鬓丝生。\n平章风月，弹压江山，别是功名。", 
    "rhythmic": "诉衷情"
  }, 
  {
    "author": "陆游", 
    "content": "还山荷主恩，聊试扶犁手。\n新结小茅茨，恰占清江口。\n风尘不化衣，邻曲常持酒。\n那似宦游时，折尽长亭柳。", 
    "rhythmic": "生查子"
  }, 
  {
    "author": "陆游", 
    "content": "梁空燕委巢，院静鸠催雨。\n香润上朝衣，客少闲谈麈。\n鬓边千缕丝，不是吴蚕吐。\n孤梦泛潇湘，月落闻柔橹。", 
    "rhythmic": "生查子"
  }, 
  {
    "author": "陆游", 
    "content": "仕至千锺良易，年过七十常稀。\n眼底荣华元是梦，身後声名不自知。\n营营端为谁。\n幸有旗亭沽酒，何妨茧纸题诗。", 
    "rhythmic": "破阵子"
  }, 
  {
    "author": "陆游", 
    "content": "看破空花尘世，放轻昨梦浮名。\n蜡屐登山真率饮，筇杖穿林自在行。\n身闲心太平。\n料峭馀寒犹力，廉纤细雨初晴。", 
    "rhythmic": "破阵子"
  }, 
  {
    "author": "陆游", 
    "content": "江头绿暗红稀。\n燕交飞。\n忽到当年行处、恨依依。\n洒清泪。\n叹人事。", 
    "rhythmic": "上西楼・相见欢"
  }, 
  {
    "author": "陆游", 
    "content": "采药归来，独寻茅店沽新酿。\n暮烟千嶂。\n处处闻渔唱。\n醉弄扁舟，不怕粘天浪。\n江湖上。\n遮回疏放。\n作个闲人样。", 
    "rhythmic": "点绛唇"
  }, 
  {
    "author": "陆游", 
    "content": "壮岁从戎，曾是气吞残虏。\n阵云高、狼烽夜举。\n朱颜青鬓，拥雕戈西戍。\n笑儒冠、自来多误。\n功名梦断，却泛扁舟吴楚。\n漫悲歌、伤怀吊古。", 
    "rhythmic": "谢池春"
  }, 
  {
    "author": "陆游", 
    "content": "贺监湖边，初系放翁归棹。\n小园林、时时醉倒。\n春眠惊起，听啼莺催晓。\n叹功名、误人勘笑。\n朱桥翠径，不许京尘飞到。\n挂朝衣、东归欠早。", 
    "rhythmic": "谢池春"
  }, 
  {
    "author": "陆游", 
    "content": "七十衰翁，不减少年豪气。\n似天山、凄凉病骥。\n铜驼荆棘，洒临风清泪。\n甚情怀、伴人儿戏。\n如今何幸，作个故溪归计。\n鹤飞来、晴岚暖翠。", 
    "rhythmic": "谢池春"
  }, 
  {
    "author": "陆游", 
    "content": "满路游丝飞絮。\n韶光将暮。\n此时谁与说新愁，有百啭、流莺语。\n俯仰人间今古。", 
    "rhythmic": "一落索"
  }, 
  {
    "author": "陆游", 
    "content": "识破浮生虚妄。\n从人讥谤。\n此身恰似弄潮儿，曾过了、千重浪。\n且喜归来无恙。", 
    "rhythmic": "一落索"
  }, 
  {
    "author": "陆游", 
    "content": "老来驹隙度。\n只合、狂歌醉舞。\n金杯到手君休诉。\n看著春光又暮。\n谁为倩、柳条系住。\n且莫遣、城笳催去。", 
    "rhythmic": "杏花天"
  }, 
  {
    "author": "陆游", 
    "content": "竹里房栊一径深。\n静。\n乱红飞尽绿成阴。\n有鸣禽。\n临罢兰亭无一事，自修琴。", 
    "rhythmic": "太平时・添声杨柳枝"
  }, 
  {
    "author": "陆游", 
    "content": "不惜貂裘换钓篷。\n嗟时人、谁识放翁。\n归棹借、樵风稳，数声闻、林外暮锺。", 
    "rhythmic": "恋绣衾"
  }, 
  {
    "author": "陆游", 
    "content": "无方能驻脸上红。\n笑浮生、扰扰梦中。\n平地是、冲霄路，又何劳、千日用功。", 
    "rhythmic": "恋绣衾"
  }, 
  {
    "author": "陆游", 
    "content": "十年裘马锦江滨。\n酒隐红尘。\n万金选胜莺花海，倚疏狂、驱使青春。\n吹笛鱼龙尽出，题诗风月俱新。\n自怜华发满纱巾。\n犹是官身。\n凤楼常记当年语，问浮名、何似身亲。\n欲寄吴笺说与，这回真个闲人。", 
    "rhythmic": "风入松"
  }, 
  {
    "author": "陆游", 
    "content": "灯前月下嬉游处。\n向笙歌、锦绣丛中相遇。\n彼此知名，才见便论心素。\n浅黛娇蝉风调别，最动人、时时偷顾。\n归去。\n想闲窗深院，调弦促柱。\n乐府初翻新谱。\n漫裁红点翠，闲题金缕。\n燕子入帘时，又一番春暮。\n侧帽燕脂坡下过，料也记、前年崔护。", 
    "rhythmic": "真珠帘"
  }, 
  {
    "author": "陆游", 
    "content": "佳人多命薄，初心慕、德耀嫁梁鸿。\n记绿窗睡起，静吟闲咏，句翻离合，格变玲珑。\n更乘兴，素纨留戏墨，纤玉抚孤桐。\n蟾滴夜寒，水浮微冻，凤笺春丽，花砑轻红。\n人生谁能料，堪悲处、身落柳陌花丛。\n空羡画堂鹦鹉，深闭金笼。", 
    "rhythmic": "风流子"
  }, 
  {
    "author": "陆游", 
    "content": "风卷征尘，堪叹处、青骢正摇金辔。\n客襟贮泪。\n漫万点如血，凭谁持寄。\n伫想艳态幽情，压江南佳丽。\n春正媚。\n怎忍长亭，匆匆顿分连理。\n目断淡日平芜，望烟浓树远，微茫如荠。\n悲欢梦里。\n奈倦客、又是关河千里。\n最苦唱彻骊歌，重迟留无计。", 
    "rhythmic": "双头莲"
  }, 
  {
    "author": "陆游", 
    "content": "杖屦寻春苦未迟。\n洛城樱笋正当时。\n三千界外归初到，五百年前事总知。\n吹玉笛，渡清伊。\n相逢休问姓名谁。\n小车处士深衣叟，曾是天津共赋诗。", 
    "rhythmic": "鹧鸪天"
  }, 
  {
    "author": "陆游", 
    "content": "禹庙兰亭今古路。\n一夜清霜，染尽湖边树。\n鹦鹉杯深君莫诉。\n他时相遇知何处。\n冉冉年华留不住。\n镜里朱颜，毕竟消磨去。\n一句丁宁君记取。\n神仙须是闲人做。", 
    "rhythmic": "蝶恋花"
  }, 
  {
    "author": "陆游", 
    "content": "石帆山下雨空。\n三扇香新翠箬篷。", 
    "rhythmic": "渔父・渔歌子"
  }, 
  {
    "author": "陆游", 
    "content": "晴山滴翠水蓝。\n聚散渔舟两复三。", 
    "rhythmic": "渔父・渔歌子"
  }, 
  {
    "author": "陆游", 
    "content": "镜湖俯仰两青天。\n万顷玻璃一叶船。", 
    "rhythmic": "渔父・渔歌子"
  }, 
  {
    "author": "陆游", 
    "content": "湘湖烟雨长莼丝。\n菰米新炊滑上匙。", 
    "rhythmic": "渔父・渔歌子"
  }, 
  {
    "author": "陆游", 
    "content": "长安拜免几公卿。\n渔父横眠醉未醒。", 
    "rhythmic": "渔父・渔歌子"
  }, 
  {
    "author": "陆游", 
    "content": "雨断西山晚照明。\n悄无人、幽梦自惊。\n说道去、多时也，到如今、真个是行。", 
    "rhythmic": "恋绣衾"
  }, 
  {
    "author": "陆游", 
    "content": "三山山下闲居士，巾履萧然。\n小醉闲眠。\n风引飞花落钓船。", 
    "rhythmic": "采桑子"
  }, 
  {
    "author": "陆游", 
    "content": "摩诃池上追游路，红绿参差春晚。\n韶光妍媚，海棠如醉，桃花欲暖。\n挑菜初闲，禁烟将近，一城丝管。\n看金鞍争道，香车飞盖，争先占、新亭馆。\n惆怅年华暗换。\n黯销魂、雨收云散。\n镜奁掩月，钗梁拆凤，秦筝斜雁。\n身在天涯，乱山孤垒，危楼飞观。\n叹春来只有，杨花和恨、向东风满。", 
    "rhythmic": "水龙吟"
  }, 
  {
    "author": "陆游", 
    "content": "霁景风软，烟江春涨。\n小阁无人，绣帘半上。\n花外姊妹相呼。\n约樗蒲。\n修蛾忘了章台样。\n细思一饷。\n感事添惆怅。", 
    "rhythmic": "月照梨花・河传"
  }, 
  {
    "author": "陆游", 
    "content": "闷已萦损。\n那堪多病。\n几曲屏山，伴人昼静。\n梁燕催起犹慵。\n换熏龙。\n新愁旧恨何时尽。\n渐凋绿鬓。\n小雨知花信。", 
    "rhythmic": "月照梨花・河传"
  }, 
  {
    "author": "陆游", 
    "content": "宴罢珠帘半卷。\n画檐外、蜡香人散。\n翠雾霏霏漏声断。\n倚香肩，看中庭，花影乱。\n宛是高唐馆。\n宝奁炷、麝烟初暖。", 
    "rhythmic": "夜游宫"
  }, 
  {
    "author": "陆游", 
    "content": "独倚博山峰小。\n翠雾满身飞绕。\n只恐学行云，去作阳台春晓。\n春晓。\n春晓。\n满院绿阳芳草。", 
    "rhythmic": "如梦令"
  }, 
  {
    "author": "陆游", 
    "content": "", 
    "rhythmic": "失调名"
  }, 
  {
    "author": "陆游", 
    "content": "泪淹妆薄。\n背东风伫立，柳绵池阁。\n漫细字、书满芳笺，恨钗燕筝鸿，总难凭托。\n风雨无情，又颠倒、绿苔红萼。\n仗香醪破闷，怎禁夜阑，酒酲萧索。\n刘郎已望故约。\n奈重门静院，光景如昨。\n尽做它、别有留心，便不念当时，雨意初著。", 
    "rhythmic": "解连环"
  }, 
  {
    "author": "陆游", 
    "content": "电转雷惊，自叹浮生，四十二年。\n试思量往事，虚无似梦，悲欢万状，合散如烟。\n苦海无边，爱河无底，流浪看成百漏船。\n何人解，问无常火里，铁打身坚。\n须臾便是华颠。\n好收拾形体归自然。", 
    "rhythmic": "大圣乐"
  }, 
  {
    "author": "唐婉", 
    "content": "世情薄。\n人情恶。\n雨送黄昏花易落。\n晓风乾。\n泪痕残。\n欲笺心事，独语斜阑。\n难难难。\n人成各。\n今非昨。\n病魂尝似秋千索。\n角声寒。\n夜阑珊。", 
    "rhythmic": "钗头凤・撷芳词"
  }, 
  {
    "author": "陆游妾某氏", 
    "content": "只知愁上眉，不识愁来路。\n窗外有芭蕉，阵阵黄昏雨。\n逗晓理残妆，整顿教愁去。\n不合画春山，依旧留连住。", 
    "rhythmic": "生查子"
  }, 
  {
    "author": "王", 
    "content": "柳烟浓，花露重，合是醉时候。\n楼倚花梢，长记小垂手。\n谁教钗燕轻分，镜鸾慵舞，是孤负、几番春昼。\n自别後。\n闻道花底花前，多是两眉皱。\n又说新来，比似旧时瘦。\n须知两意长存，相逢终有。\n莫谩被、春光。", 
    "rhythmic": "祝英台近"
  }, 
  {
    "author": "王", 
    "content": "曲水溅裙三月二。\n马如龙、钿车如水。\n风扬游丝，日烘晴昼，人共海棠俱醉。\n客里光阴难可意。", 
    "rhythmic": "夜行船"
  }, 
  {
    "author": "贾逸祖", 
    "content": "青山隐隐水斜斜。\n修竹两三家。\n又是水寒山瘦，依然行客遍天涯。", 
    "rhythmic": "朝中措"
  }, 
  {
    "author": "蜀妓", 
    "content": "说盟说誓。\n说情说意。\n动便春愁满纸。\n多应念得脱空经，是那个、先生教底。\n不茶不饭，不言不语，一味供他憔悴。\n相思已是不曾闲，又那得、功夫咒你。", 
    "rhythmic": "鹊桥仙"
  }, 
  {
    "author": "姜特立", 
    "content": "故园二月正芳菲。\n红紫团枝。\n一番草绿谢郎池。\n人醉如泥。\n底事江乡风物，年年独殿芳时。\n无情燕子背人飞。\n似愧春迟。", 
    "rhythmic": "画堂春"
  }, 
  {
    "author": "姜特立", 
    "content": "节序回环已献裘。\n不堪风叶夜鸣秋。\n寒吟露月阶幽。\n蜗角虚名真误我，蝇头细字不禁愁。\n班超何日定封候。", 
    "rhythmic": "浣溪沙"
  }, 
  {
    "author": "姜特立", 
    "content": "日长庭院无人到。\n琅翠影摇寒瓮。\n困卧北窗凉。\n好风吹梦长。\n壁月升东岭。\n冷浸扶疏影。\n苗叶万珠明。\n露华圆更清。", 
    "rhythmic": "菩萨蛮"
  }, 
  {
    "author": "姜特立", 
    "content": "蓬山学士文章伯。\n尊前风味谁能敌。\n新觅似花人。\n添成小院春。\n玉纤呵翠袖。\n满劝金杯酒。\n寿酒莫辞斟。\n酒深人意深。", 
    "rhythmic": "菩萨蛮"
  }, 
  {
    "author": "姜特立", 
    "content": "镜天良月皆佳节。\n休恨今宵妨皎洁。\n玉锁闷蟾宫。\n娥意自通。\n终有开时节。\n莫放笙歌歇。\n来夕尚婵娟。\n何妨把酒看。", 
    "rhythmic": "菩萨蛮"
  }, 
  {
    "author": "姜特立", 
    "content": "欢娱电掣。\n何况轻离别。\n料得两情无奈，思量尽、总难说。\n酒热。\n凄兴发。", 
    "rhythmic": "霜天晓角"
  }, 
  {
    "author": "姜特立", 
    "content": "绿阴庭院记年时。\n家人捧寿卮。\n乐声催拍送腰支。\n香风匝地衣。\n清梦断，彩云飞。\n刘郎今鬓丝。\n强将杯酒破愁眉。\n如今触事非。", 
    "rhythmic": "阮郎归"
  }, 
  {
    "author": "姜特立", 
    "content": "春事有来期。\n且喜春归。\n问春何似去年时。\n报道今年春意好，随分开眉。\n往事莫伤悲。\n光景如飞。\n十分潘鬓已成丝。\n幸是风流犹未减，且醉芳菲。", 
    "rhythmic": "浪淘沙"
  }, 
  {
    "author": "姜特立", 
    "content": "芳林曲径锦玲珑。\n腻白借微红。\n元是海棠标格，司花点化东风。", 
    "rhythmic": "朝中措"
  }, 
  {
    "author": "姜特立", 
    "content": "十分天赋好精神。\n宫样小腰身。\n迷却阳城下蔡，未饶宋玉东邻。", 
    "rhythmic": "朝中措"
  }, 
  {
    "author": "姜特立", 
    "content": "如山堂上翠横空。\n山影浪花中。\n夜夜林间明月，时时柳外清风。", 
    "rhythmic": "朝中措"
  }, 
  {
    "author": "姜特立", 
    "content": "飘粉吹香三月暮。\n病酒情怀，愁绪浑无数。\n有个人人来又去。\n归期有恨难留驻。\n明日尊前无觅处。\n咿轧篮舆，只向双溪路。\n我辈情锺君谩与。\n为云为雨应难据。", 
    "rhythmic": "蝶恋花"
  }, 
  {
    "author": "姜特立", 
    "content": "云迷越岫，枫冷吴江，天香忽到人寰。\n满额涂黄，别更一种施丹。\n天教素秋独步，笑同时、霜菊秋兰。\n最好处，向水阶月地，把酒相看。\n应有骚人雅韵，将胆瓶筠管，簇向屏山。\n野店云房，争待结屋中间。\n无奈猖狂老子，架巢卧、风露清闲。\n待早晚，约娥、同住广寒。", 
    "rhythmic": "声声慢"
  }, 
  {
    "author": "姜特立", 
    "content": "丹桂一枝芳，陡觉秋容静。\n月里人间总一般，共此扶疏影。\n枕畔忽闻香，夜半还思省。\n争奈娥不嫁人，寂寞孤衾冷。", 
    "rhythmic": "卜算子"
  }, 
  {
    "author": "姜特立", 
    "content": "富贵从来自有，人生最羡长年。\n八秩未华颠。\n更喜此身强健。\n金印新来如斗，丝纶御墨犹鲜。\n枣如瓜大藕如船。\n莫惜尊前满劝。", 
    "rhythmic": "西江月"
  }, 
  {
    "author": "姜特立", 
    "content": "听说梅山，一邱内、深藏曲折。\n过醒心桥下，水光清彻。\n迤逦跻攀登翠岭，沈沈烟壑千峰列。\n更小亭、风露逼华堂，荷香发。\n歌声动，云横阕。\n舞腰转，风回雪。\n正良辰美景，众宾欢悦。\n老子中间聊笑傲，酒行莫放觥筹歇。\n愿此生、长似钓璜公，添华发。", 
    "rhythmic": "满江红"
  }, 
  {
    "author": "姜特立", 
    "content": "宦途险，问急流勇退，几人闻早。\n自别修门今正是，一纪生朝还到。\n绿野风光，平泉草木，争似梅山好。\n园林如画，芰荷香泛芳沼。\n早晚玉节来临，君恩踵至，金印应如斗。\n好是华堂开宴处，歌舞管弦声奏。\n海上蟠桃，山中仙杏，共劝长生酒。\n莫辞沈醉，年年此会依旧。", 
    "rhythmic": "念奴娇"
  }, 
  {
    "author": "姜特立", 
    "content": "小小华堂，朱阑外、乱山如簇。\n更云中仙掌，一峰高矗。\n南极老人呈瑞处，丙丁躔次光相烛。\n又谁知、堂上有闲人，无拘束。\n宾朋至，须歌曲。\n风月好，纷丝竹，都不管、世间是非荣辱。\n屈指如今侪辈少，几人老後能知足。\n问此身、何地寄生涯，唯松菊。", 
    "rhythmic": "满江红"
  }, 
  {
    "author": "姜特立", 
    "content": "桃李飞花春渐老，海棠次第芬芳。\n庭前红叶已成行。\n酴开未到，犹更有花王。\n从此便须排日醉，莫将闲事相妨。\n老来不是太疏狂。\n尊前君看取，潘宾已成霜。", 
    "rhythmic": "临江仙"
  }, 
  {
    "author": "姜特立", 
    "content": "儿女沸欢声，生朝来到。\n帘幕中间喷香兽。\n京祠新任，好事日边还又。\n清闲无个事，君恩厚。\n赢得乞食，歌姬一笑。\n旧衲云山伴红袖。\n蓬莱弱水，试问神仙何有。\n近来饶落托，贪杯酒。", 
    "rhythmic": "感皇恩"
  }, 
  {
    "author": "周必大", 
    "content": "乘成台上晓书云。\n黄色映天庭。\n已谢浮名浮利，也知来应长生。", 
    "rhythmic": "朝中措"
  }, 
  {
    "author": "周必大", 
    "content": "天壤茫茫，人心殊观，未免因欠思馀。\n太山邱垤，同载一方舆。\n那更长沙下湿，祝融峰、才比吾庐。\n秋风冷，攀缘汗浃，应叹苦区区。\n登高，聊尔耳，何须蜡屐，谁暇膏车。\n默存处，清都宛在须臾。\n笑约乘鸾羽客，窥倒景、拊掌崎岖。\n归来把，萸囊菊盏，一为洗泥涂。", 
    "rhythmic": "满庭芳"
  }, 
  {
    "author": "周必大", 
    "content": "梅乍吐。\n趁寿席、香风度。\n人与此花俱独步。\n风流天付与。\n好在青云歧路。\n愿共作、和羹侣。\n归访赤松辞万户。\n莺花犹是主。", 
    "rhythmic": "谒金门"
  }, 
  {
    "author": "周必大", 
    "content": "报答风光，满倾琼液休思睡。\n乱莺声碎。\n来往甘棠底。\n闻道中和，深简君王意。\n归舟起。\n到时应是。\n玉殿槐交翠。", 
    "rhythmic": "点绛唇"
  }, 
  {
    "author": "周必大", 
    "content": "醉上兰舟，羡他沙暖鸳鸯睡。\n月波金碎。\n愁海深无底。\n太守新词，解释无穷意。\n高歌起。\n浮云闲事。\n浑付烟中翠。", 
    "rhythmic": "点绛唇"
  }, 
  {
    "author": "周必大", 
    "content": "踏白江梅，大都玉斫酥凝就。\n雨肥霜逗。\n痴了闺房秀。\n莫待冬深，雪压风欺後。\n君知否。\n却嫌伊瘦。\n仍怕伊。", 
    "rhythmic": "点绛唇"
  }, 
  {
    "author": "周必大", 
    "content": "秋夜乘槎，客星容到天孙渚。\n眼波微注。\n将谓牵牛渡。\n见了还非，重理霓裳舞。\n都无误。\n几年一遇。\n莫讶周郎顾。", 
    "rhythmic": "点绛唇"
  }, 
  {
    "author": "周必大", 
    "content": "月眉新画露珠圆。\n今夕正相鲜。\n欲导唐家诞节，先生汉相韦贤。", 
    "rhythmic": "朝中措"
  }, 
  {
    "author": "周必大", 
    "content": "九重深念朔庭空。\n良弼梦时中。\n擢第难遵常制，筑岩直继高风。", 
    "rhythmic": "朝中措"
  }, 
  {
    "author": "周必大", 
    "content": "山川迥别。\n赤城自古雄东越。\n锺英储秀簪绅列。\n何事黄扉，殊未相黄发。\n如今衮职那容缺。\n人心恰与天时合。", 
    "rhythmic": "醉落魄・一斛珠"
  }, 
  {
    "author": "周必大", 
    "content": "才高句杰。\n飞黄却应鸾和节。\n新词聊卷波澜阔。\n泉玉淙铮，犹不比清切。\n相逢未稳愁相别。\n南园烟草南楼月。", 
    "rhythmic": "醉落魄・一斛珠"
  }, 
  {
    "author": "周必大", 
    "content": "三月群贤毕集，二天五马生光。\n传觞击鼓底匆忙。\n画将飞江上。\n鲁国方虚两社，齐人要复侵疆。\n延英引对上东廊。\n应念幽人相望。", 
    "rhythmic": "西江月"
  }, 
  {
    "author": "周必大", 
    "content": "藉甚新除刺史，岿然鲁殿灵光。\n诏书催发棹讴忙。\n沙路从今稳上。\n有喜刊除戎索，无劳远抚闽疆。\n日高龙影转槐廊。\n想见清光注望。", 
    "rhythmic": "西江月"
  }, 
  {
    "author": "周必大", 
    "content": "重华真主，晨夕奉庭闱。\n祀庆成时。\n乾元坤载同归美，宝册两光辉。\n斑衣何似赭黄衣。", 
    "rhythmic": "导引"
  }, 
  {
    "author": "周必大", 
    "content": "新阳初应，乐事起彤庭。\n和气满吴京。\n帝家来庆东皇寿，西母共长生。\n金书玉篆灿龙文。", 
    "rhythmic": "导引"
  }, 
  {
    "author": "周必大", 
    "content": "合宫亲飨，青女肃长空。\n精意与天通。\n后皇临顾谁为侑，文祖暨神功。\n亟蒙祉福岁长丰。", 
    "rhythmic": "导引"
  }, 
  {
    "author": "周必大", 
    "content": "圣明朝，旷典乘秋举。\n大飨本仁祖。\n九室八牖四户。\n敕躬齐戒格堪舆。\n盛牲实俎。\n并侑总稽古。\n玉露乍肃天宇。\n冰轮下照金铺。\n燎烟嘘呼。\n郁尊香，云门舞。\n仿佛翔坐，灵心咸嘉娱。\n众星俞美，光属照珠。\n清晓御丹凤，湛恩遍浃率溥。\n欢声雷动岳镇呼。\n徐命法驾，万骑花盈路。\n献胙慈极，寿同箕翼，事超唐虞。", 
    "rhythmic": "合宫歌"
  }, 
  {
    "author": "周辉", 
    "content": "", 
    "rhythmic": "失调名"
  }, 
  {
    "author": "周辉", 
    "content": "", 
    "rhythmic": "失调名"
  }, 
  {
    "author": "范成大", 
    "content": "寒谷春生，熏叶气、玉筒吹谷。\n新阳後、便占新岁，吉云清穆。\n休把心情关乐裹，但逢节序添诗轴。\n笑强颜、风物岂非痴，终非俗。\n清昼永，佳眠熟。\n门外事，何时足。\n且团栾同社，笑歌相属。\n著意调停云露酿，从头检举梅花曲。\n纵不能、将醉作生涯，休拘束。", 
    "rhythmic": "满江红"
  }, 
  {
    "author": "范成大", 
    "content": "竹里行厨，来问讯、诸侯宾老。\n春满座、弹丝未遍，挥豪先了。\n云避仁风收雨脚，日随和气薰林表。\n向尊前、来访白髯公，衰何早。\n志千里，功名兆。\n光万丈，文章耀。\n洗水壶胸次，月秋霜晓。\n应念一堂尘网暗，故将百和香云绕。\n算赏心、清话古来多，如今少。", 
    "rhythmic": "满江红"
  }, 
  {
    "author": "范成大", 
    "content": "柳外轻雷，催几阵、雨丝飞急。\n雷雨过、半川荷气，粉融香。\n弄蕊攀条春一笑，从教水溅罗衣湿。\n打梁州、箫鼓浪花中，跳鱼立。\n山倒影，云千叠。\n横浩荡，舟如叶。\n有采菱清些，桃根双楫。\n忘却天涯泊地，尊前不放闲愁人。\n任碧筒、十丈卷金波，长鲸吸。", 
    "rhythmic": "满江红"
  }, 
  {
    "author": "范成大", 
    "content": "罨画溪山，行欲遍、风蒲还举。\n天渐远、水云初静，柁楼人语。\n月色波光看不定，玉虹横卧金鳞舞。\n看五湖、今夜只边舟，追千古。\n怀往事，渔樵侣。\n曾共醉，松江渚。\n算今年依旧，一杯沧浦。\n宇宙此身元是客，不须怅望家何许。\n但中秋、时节好溪山，皆吾土。", 
    "rhythmic": "满江红"
  }, 
  {
    "author": "范成大", 
    "content": "北城南埭。\n玉水方流汇。\n青樾里，红尘外。\n万桃春不老，双竹寒相对。\n回首处，满城明月曾同载。\n分散西园盖。\n消减东阳带。\n人事改，花源在。\n神仙虽可学，功行无过醉。\n新酒好，就船况有鱼堪买。", 
    "rhythmic": "千秋岁"
  }, 
  {
    "author": "范成大", 
    "content": "倾坐东风百媚生。\n万红无语笑逢迎。\n照妆醒睡蜡烟轻。\n采横斜春不夜，绛霞浓淡月微明。\n梦中重到锦官城。", 
    "rhythmic": "浣溪沙"
  }, 
  {
    "author": "范成大", 
    "content": "催下珠帘护绮丛。\n花枝红里烛枝红。\n烛光花影夜葱茏。\n锦地绣天香雾里，珠星璧月彩云中。\n人间别有几春风。", 
    "rhythmic": "浣溪沙"
  }, 
  {
    "author": "范成大", 
    "content": "送尽残春更出游。\n风前踪迹似沙鸥。\n浅斟低唱小淹留。\n月见西楼清夜醉，雨添南浦绿波愁。\n有人无计恋行舟。", 
    "rhythmic": "浣溪沙"
  }, 
  {
    "author": "范成大", 
    "content": "歙浦钱塘一水通。\n闲云如幕碧重重。\n吴山应在碧云东。\n无力海棠风淡荡，半眠官柳日葱茏。\n眼前春色为谁浓。", 
    "rhythmic": "浣溪沙"
  }, 
  {
    "author": "范成大", 
    "content": "宝髻双双出绮丛。\n妆光梅影各春风。\n收灯时候却相逢。\n鱼子笺中此宛转，龙香拨上语玲珑。\n明朝车马莫西东。", 
    "rhythmic": "浣溪沙"
  }, 
  {
    "author": "范成大", 
    "content": "红锦障泥杏叶鞯。\n解鞍呼渡忆当年。\n马骄不肯上航船。\n茅店竹篱开席市，绛裙青袂姜田。\n临平风物故依然。", 
    "rhythmic": "浣溪沙"
  }
]